<surfaceGrp xmlns='http://www.tei-c.org/ns/1.0' xml:id='KR3a0007_SBCK_005'>
<surface type='dummy'></surface>
<surface xml:id='KR3a0007_SBCK_005-1a-z'>
<pb ed='SBCK' n='005-1a' xml:id='KR3a0007_SBCK_005-1a'/><line xml:id='KR3a0007_SBCK_005-1a.01'>説苑卷第五</line>
<line xml:id='KR3a0007_SBCK_005-1a.02'>　　貴徳</line>
<line xml:id='KR3a0007_SBCK_005-1a.03'>聖人之於天下百姓也其猶赤子乎飢</line>
<line xml:id='KR3a0007_SBCK_005-1a.04'>者則食之寒者則衣之将之養之育之</line>
<line xml:id='KR3a0007_SBCK_005-1a.05'>長之唯恐其不至於大也詩曰蔽芾甘</line>
<line xml:id='KR3a0007_SBCK_005-1a.06'>棠勿翦勿伐召伯所茇傳曰自陜以東</line>
<line xml:id='KR3a0007_SBCK_005-1a.07'>者周公主之自陜以西者召公主之召</line>
<line xml:id='KR3a0007_SBCK_005-1a.08'>公述職當桑蠶之時不欲變民事故不</line>
<line xml:id='KR3a0007_SBCK_005-1a.09'>入邑中舎于甘棠之下而聼斷焉陜間</line>
</surface>
<surface xml:id='KR3a0007_SBCK_005-1b-z'>
<pb ed='SBCK' n='005-1b' xml:id='KR3a0007_SBCK_005-1b'/><line xml:id='KR3a0007_SBCK_005-1b.01'>之人皆得其所是故後世思而歌詠之</line>
<line xml:id='KR3a0007_SBCK_005-1b.02'>善之故言之言之不足故嗟歎之嗟歎</line>
<line xml:id='KR3a0007_SBCK_005-1b.03'>之不足故詠歌之夫詩思然後積積然</line>
<line xml:id='KR3a0007_SBCK_005-1b.04'>後滿滿然後發發由其道而𦤺其位焉</line>
<line xml:id='KR3a0007_SBCK_005-1b.05'>百姓歎其美而𦤺其敬甘棠之不伐也</line>
<line xml:id='KR3a0007_SBCK_005-1b.06'>政教惡乎不行孔子曰吾於甘棠見宗</line>
<line xml:id='KR3a0007_SBCK_005-1b.07'>廟之敬也甚尊其人必敬其位順安萬</line>
<line xml:id='KR3a0007_SBCK_005-1b.08'>物古聖之道㡬哉仁人之徳教也誠惻</line>
<line xml:id='KR3a0007_SBCK_005-1b.09'>隠於中悃愊於内不能已於其心故其</line>
</surface>
<surface xml:id='KR3a0007_SBCK_005-2a-z'>
<pb ed='SBCK' n='005-2a' xml:id='KR3a0007_SBCK_005-2a'/><line xml:id='KR3a0007_SBCK_005-2a.01'>治天下也如救溺人見天下强凌弱衆</line>
<line xml:id='KR3a0007_SBCK_005-2a.02'>暴寡㓜孤臝露死傷係虜不忍其然是</line>
<line xml:id='KR3a0007_SBCK_005-2a.03'>以孔子歴七十二君兾道之一行而得</line>
<line xml:id='KR3a0007_SBCK_005-2a.04'>施其徳使民生於全育烝庶安土萬物</line>
<line xml:id='KR3a0007_SBCK_005-2a.05'>熈熈各樂其終卒不遇故睹麟而泣哀</line>
<line xml:id='KR3a0007_SBCK_005-2a.06'>道不行徳澤不洽於是退作春秋明素</line>
<line xml:id='KR3a0007_SBCK_005-2a.07'>王之道以示後人思施其惠未嘗輟忘</line>
<line xml:id='KR3a0007_SBCK_005-2a.08'>是以百王尊之志士法焉誦其文章傳</line>
<line xml:id='KR3a0007_SBCK_005-2a.09'>今不絶徳及之也詩曰載馳載驅周爰</line>
</surface>
<surface xml:id='KR3a0007_SBCK_005-2b-z'>
<pb ed='SBCK' n='005-2b' xml:id='KR3a0007_SBCK_005-2b'/><line xml:id='KR3a0007_SBCK_005-2b.01'>咨謀此之謂也聖王布徳施惠非求報</line>
<line xml:id='KR3a0007_SBCK_005-2b.02'>於百姓也郊望禘嘗非求報於􅀑神也</line>
<line xml:id='KR3a0007_SBCK_005-2b.03'>山𦤺其髙雲雨起焉水𦤺其深蛟龍生</line>
<line xml:id='KR3a0007_SBCK_005-2b.04'>焉君子𦤺其道徳而福禄歸焉夫有隂</line>
<line xml:id='KR3a0007_SBCK_005-2b.05'>徳者必有陽報有隱行者必有昭名古</line>
<line xml:id='KR3a0007_SBCK_005-2b.06'>者溝防不修水為人害禹鑿龍門闢伊</line>
<line xml:id='KR3a0007_SBCK_005-2b.07'>闕平治水土使民得陸處百姓不親五</line>
<line xml:id='KR3a0007_SBCK_005-2b.08'>品不遜契教以君臣之義父子之親夫</line>
<line xml:id='KR3a0007_SBCK_005-2b.09'>婦之辨長㓜之序田野不修民食不足</line>
</surface>
<surface xml:id='KR3a0007_SBCK_005-3a-z'>
<pb ed='SBCK' n='005-3a' xml:id='KR3a0007_SBCK_005-3a'/><line xml:id='KR3a0007_SBCK_005-3a.01'>后稷教之闢地墾草糞土樹榖令百姓</line>
<line xml:id='KR3a0007_SBCK_005-3a.02'>家給人足故三后之後無不王者有隂</line>
<line xml:id='KR3a0007_SBCK_005-3a.03'>徳也周室衰禮義廢孔子以三代之道</line>
<line xml:id='KR3a0007_SBCK_005-3a.04'>教導於後世繼嗣至今不絶者有隱行</line>
<line xml:id='KR3a0007_SBCK_005-3a.05'>也周頌曰豐年多黍多稌亦有髙廩萬</line>
<line xml:id='KR3a0007_SBCK_005-3a.06'>億及？為酒為醴烝畀祖妣以洽百禮</line>
<line xml:id='KR3a0007_SBCK_005-3a.07'>降福孔偕禮記曰上牲損則用下牲下</line>
<line xml:id='KR3a0007_SBCK_005-3a.08'>牲損則祭不備物以其舛之為不樂也</line>
<line xml:id='KR3a0007_SBCK_005-3a.09'>故聖人之於天下也譬猶一堂之上也</line>
</surface>
<surface xml:id='KR3a0007_SBCK_005-3b-z'>
<pb ed='SBCK' n='005-3b' xml:id='KR3a0007_SBCK_005-3b'/><line xml:id='KR3a0007_SBCK_005-3b.01'>今有滿堂飲酒者有一人獨索然向隅</line>
<line xml:id='KR3a0007_SBCK_005-3b.02'>而泣則一堂之人皆不樂矣聖人之於</line>
<line xml:id='KR3a0007_SBCK_005-3b.03'>天下也譬猶一堂之上也有一人不得</line>
<line xml:id='KR3a0007_SBCK_005-3b.04'>其所者則孝子不敢以其物薦進</line>
<line xml:id='KR3a0007_SBCK_005-3b.05'>魏武侯浮西河而下中流顧謂吳起曰</line>
<line xml:id='KR3a0007_SBCK_005-3b.06'>美哉乎河山之固也此魏國之寳也吳</line>
<line xml:id='KR3a0007_SBCK_005-3b.07'>起對曰在徳不在險昔三苗氏左洞庭</line>
<line xml:id='KR3a0007_SBCK_005-3b.08'>右彭蠡徳義不修而禹滅之夏桀之居</line>
<line xml:id='KR3a0007_SBCK_005-3b.09'>左河濟右太華伊闕在其南羊膓在其</line>
</surface>
<surface xml:id='KR3a0007_SBCK_005-4a-z'>
<pb ed='SBCK' n='005-4a' xml:id='KR3a0007_SBCK_005-4a'/><line xml:id='KR3a0007_SBCK_005-4a.01'>北修政不仁湯放之殷紂之國左孟門</line>
<line xml:id='KR3a0007_SBCK_005-4a.02'>而右太行常山在其北大河經其南修</line>
<line xml:id='KR3a0007_SBCK_005-4a.03'>政不徳武王伐之由此觀之在徳不在</line>
<line xml:id='KR3a0007_SBCK_005-4a.04'>險若君不修徳船中之人盡敵國也武</line>
<line xml:id='KR3a0007_SBCK_005-4a.05'>侯曰善</line>
<line xml:id='KR3a0007_SBCK_005-4a.06'>武王克殷召太公而問曰将奈其士衆</line>
<line xml:id='KR3a0007_SBCK_005-4a.07'>何太公對曰臣聞愛其人者兼屋上之</line>
<line xml:id='KR3a0007_SBCK_005-4a.08'>烏憎其人者惡其餘胥咸劉厥敵使靡</line>
<line xml:id='KR3a0007_SBCK_005-4a.09'>有餘何如王曰不可太公出邵公入王</line>
</surface>
<surface xml:id='KR3a0007_SBCK_005-4b-z'>
<pb ed='SBCK' n='005-4b' xml:id='KR3a0007_SBCK_005-4b'/><line xml:id='KR3a0007_SBCK_005-4b.01'>曰為之奈何邵公對曰有罪者殺之無</line>
<line xml:id='KR3a0007_SBCK_005-4b.02'>罪者活之何如王曰不可邵公出周公</line>
<line xml:id='KR3a0007_SBCK_005-4b.03'>入王曰為之奈何周公曰使各居其宅</line>
<line xml:id='KR3a0007_SBCK_005-4b.04'>田其田無變舊新唯仁是親百姓有過</line>
<line xml:id='KR3a0007_SBCK_005-4b.05'>在予一人武王曰廣大乎平天下矣凡</line>
<line xml:id='KR3a0007_SBCK_005-4b.06'>所以貴士君子者以其仁而有徳也</line>
<line xml:id='KR3a0007_SBCK_005-4b.07'>孔子曰里仁為美擇不處仁焉得智夫</line>
<line xml:id='KR3a0007_SBCK_005-4b.08'>仁者必恕然後行行一不義殺一無辠</line>
<line xml:id='KR3a0007_SBCK_005-4b.09'>雖以得髙官大位仁者不為也夫大仁</line>
</surface>
<surface xml:id='KR3a0007_SBCK_005-5a-z'>
<pb ed='SBCK' n='005-5a' xml:id='KR3a0007_SBCK_005-5a'/><line xml:id='KR3a0007_SBCK_005-5a.01'>者愛近以及逺及其有所不諧則虧小</line>
<line xml:id='KR3a0007_SBCK_005-5a.02'>仁以就大仁大仁者恩及四海小仁者</line>
<line xml:id='KR3a0007_SBCK_005-5a.03'>止於妻子妻子者以其知營利以婦人</line>
<line xml:id='KR3a0007_SBCK_005-5a.04'>之恩撫之飾其内情雕畫其偽孰知其</line>
<line xml:id='KR3a0007_SBCK_005-5a.05'>非真雖當時䝉榮然士君子以為大辱</line>
<line xml:id='KR3a0007_SBCK_005-5a.06'>故共工驩兠符里鄧析其智非無所識</line>
<line xml:id='KR3a0007_SBCK_005-5a.07'>也然而為聖王所誅者以無徳而苟利</line>
<line xml:id='KR3a0007_SBCK_005-5a.08'>也竪刁易牙毁體殺子以干利卒為賊</line>
<line xml:id='KR3a0007_SBCK_005-5a.09'>於齊故人臣不仁簒弑之亂生人臣而</line>
</surface>
<surface xml:id='KR3a0007_SBCK_005-5b-z'>
<pb ed='SBCK' n='005-5b' xml:id='KR3a0007_SBCK_005-5b'/><line xml:id='KR3a0007_SBCK_005-5b.01'>仁國治主榮明主察焉宗廟大寧夫人</line>
<line xml:id='KR3a0007_SBCK_005-5b.02'>臣猶貴仁况於人主乎故桀紂以不仁</line>
<line xml:id='KR3a0007_SBCK_005-5b.03'>失天下湯武以積徳有海土是以聖王</line>
<line xml:id='KR3a0007_SBCK_005-5b.04'>貴徳而務行之孟子曰推恩足以及四</line>
<line xml:id='KR3a0007_SBCK_005-5b.05'>海不推恩不足以保妻子古人所以大</line>
<line xml:id='KR3a0007_SBCK_005-5b.06'>過人者無他焉善推其所有而已</line>
<line xml:id='KR3a0007_SBCK_005-5b.07'>晏子飲景公酒令器必新家老曰財不</line>
<line xml:id='KR3a0007_SBCK_005-5b.08'>足請斂於民晏子曰止夫樂者上下同</line>
<line xml:id='KR3a0007_SBCK_005-5b.09'>之故天子與天下諸侯與境内自大夫</line>
</surface>
<surface xml:id='KR3a0007_SBCK_005-6a-z'>
<pb ed='SBCK' n='005-6a' xml:id='KR3a0007_SBCK_005-6a'/><line xml:id='KR3a0007_SBCK_005-6a.01'>以下各與其僚無有獨樂今上樂其樂</line>
<line xml:id='KR3a0007_SBCK_005-6a.02'>下傷其費是獨樂者也不可</line>
<line xml:id='KR3a0007_SBCK_005-6a.03'>齊桓公北伐山戎氏其道過燕燕君逆</line>
<line xml:id='KR3a0007_SBCK_005-6a.04'>而出境桓公問筦仲曰諸侯相逆固出</line>
<line xml:id='KR3a0007_SBCK_005-6a.05'>境乎筦仲曰非天子不出境桓公曰然</line>
<line xml:id='KR3a0007_SBCK_005-6a.06'>則燕君畏而失禮也寡人不道而使燕</line>
<line xml:id='KR3a0007_SBCK_005-6a.07'>君失禮乃割燕君所至之地以與燕君</line>
<line xml:id='KR3a0007_SBCK_005-6a.08'>諸侯聞之皆朝於齊詩云靖恭爾位好</line>
<line xml:id='KR3a0007_SBCK_005-6a.09'>是正直神之聼之介爾景福此之謂也</line>
</surface>
<surface xml:id='KR3a0007_SBCK_005-6b-z'>
<pb ed='SBCK' n='005-6b' xml:id='KR3a0007_SBCK_005-6b'/><line xml:id='KR3a0007_SBCK_005-6b.01'>景公探爵鷇鷇弱故反之晏子聞之不</line>
<line xml:id='KR3a0007_SBCK_005-6b.02'>待請而入見景公汗出􅅥然晏子曰君</line>
<line xml:id='KR3a0007_SBCK_005-6b.03'>胡為者也景公曰我探爵鷇鷇弱故反</line>
<line xml:id='KR3a0007_SBCK_005-6b.04'>之晏子逡廵北面再拜而賀曰吾君有</line>
<line xml:id='KR3a0007_SBCK_005-6b.05'>聖王之道矣景公曰寡人入探爵鷇鷇</line>
<line xml:id='KR3a0007_SBCK_005-6b.06'>弱故反之其當聖王之道者何也晏子</line>
<line xml:id='KR3a0007_SBCK_005-6b.07'>對曰君探爵鷇鷇弱故反之是長幼也</line>
<line xml:id='KR3a0007_SBCK_005-6b.08'>吾君仁愛禽獸之加焉而况於人乎此</line>
<line xml:id='KR3a0007_SBCK_005-6b.09'>聖王之道也</line>
</surface>
<surface xml:id='KR3a0007_SBCK_005-7a-z'>
<pb ed='SBCK' n='005-7a' xml:id='KR3a0007_SBCK_005-7a'/><line xml:id='KR3a0007_SBCK_005-7a.01'>景公覩嬰兒有乞於途者公曰是無歸</line>
<line xml:id='KR3a0007_SBCK_005-7a.02'>夫晏子對曰君存何為無歸使養之可</line>
<line xml:id='KR3a0007_SBCK_005-7a.03'>立而以聞</line>
<line xml:id='KR3a0007_SBCK_005-7a.04'>景公遊於壽宫覩長年負薪而有飢色</line>
<line xml:id='KR3a0007_SBCK_005-7a.05'>公悲之喟然歎曰令吏養之晏子曰臣</line>
<line xml:id='KR3a0007_SBCK_005-7a.06'>聞之樂賢而哀不肖守國之本也今君</line>
<line xml:id='KR3a0007_SBCK_005-7a.07'>愛老而恩無不逮治國之本也公笑有</line>
<line xml:id='KR3a0007_SBCK_005-7a.08'>喜色晏子曰聖王見賢以樂賢見不肖</line>
<line xml:id='KR3a0007_SBCK_005-7a.09'>以哀不肖今請求老弱之不養鰥寡之</line>
</surface>
<surface xml:id='KR3a0007_SBCK_005-7b-z'>
<pb ed='SBCK' n='005-7b' xml:id='KR3a0007_SBCK_005-7b'/><line xml:id='KR3a0007_SBCK_005-7b.01'>不室者論而供秩焉景公曰諾於是老</line>
<line xml:id='KR3a0007_SBCK_005-7b.02'>弱有養鰥寡有室</line>
<line xml:id='KR3a0007_SBCK_005-7b.03'>桓公之平陵見家人有年老而自養者</line>
<line xml:id='KR3a0007_SBCK_005-7b.04'>公問其故對曰吾有子九人家貧無以</line>
<line xml:id='KR3a0007_SBCK_005-7b.05'>妻之吾使傭而未返也桓公取外御者</line>
<line xml:id='KR3a0007_SBCK_005-7b.06'>五人妻之筦仲入見曰君之施惠不亦</line>
<line xml:id='KR3a0007_SBCK_005-7b.07'>小矣公曰何也對曰公待所見而施惠</line>
<line xml:id='KR3a0007_SBCK_005-7b.08'>焉則齊國之有妻者少矣公曰若何筦</line>
<line xml:id='KR3a0007_SBCK_005-7b.09'>仲曰令國丈夫二十而室女子十五而</line>
</surface>
<surface xml:id='KR3a0007_SBCK_005-8a-z'>
<pb ed='SBCK' n='005-8a' xml:id='KR3a0007_SBCK_005-8a'/><line xml:id='KR3a0007_SBCK_005-8a.01'>嫁</line>
<line xml:id='KR3a0007_SBCK_005-8a.02'>孝宣皇帝初即位守廷尉吏路温舒上</line>
<line xml:id='KR3a0007_SBCK_005-8a.03'>書言尚徳緩刑其詞曰陛下初即至尊</line>
<line xml:id='KR3a0007_SBCK_005-8a.04'>與天合符冝改前世之失正始受命之</line>
<line xml:id='KR3a0007_SBCK_005-8a.05'>統滌煩文除民疾存亡繼絶以應天徳</line>
<line xml:id='KR3a0007_SBCK_005-8a.06'>天下幸甚臣聞往者秦有十失其一尚</line>
<line xml:id='KR3a0007_SBCK_005-8a.07'>存治獄吏是也昔秦之時滅文學好武</line>
<line xml:id='KR3a0007_SBCK_005-8a.08'>勇賤仁義之士貴治獄之吏正言謂之</line>
<line xml:id='KR3a0007_SBCK_005-8a.09'>誹謗謁過謂之妖言故盛服先王不用</line>
</surface>
<surface xml:id='KR3a0007_SBCK_005-8b-z'>
<pb ed='SBCK' n='005-8b' xml:id='KR3a0007_SBCK_005-8b'/><line xml:id='KR3a0007_SBCK_005-8b.01'>於世忠良切言皆鬱於𦙄譽諛之聲日</line>
<line xml:id='KR3a0007_SBCK_005-8b.02'>滿於耳虚美薫心實禍蔽塞此乃秦之</line>
<line xml:id='KR3a0007_SBCK_005-8b.03'>所以亡天下也方今海内賴陛下厚恩</line>
<line xml:id='KR3a0007_SBCK_005-8b.04'>無金革之危飢寒之患父子夫婦勠力</line>
<line xml:id='KR3a0007_SBCK_005-8b.05'>安家天下幸甚然太平之未洽者獄亂</line>
<line xml:id='KR3a0007_SBCK_005-8b.06'>之也夫獄天下之命死者不可生斷者</line>
<line xml:id='KR3a0007_SBCK_005-8b.07'>不可屬書曰與其殺不辜寧失不經今</line>
<line xml:id='KR3a0007_SBCK_005-8b.08'>治獄吏則不然上下相驅以刻為明深</line>
<line xml:id='KR3a0007_SBCK_005-8b.09'>者獲公名平者多後患故治獄吏皆欲</line>
</surface>
<surface xml:id='KR3a0007_SBCK_005-9a-z'>
<pb ed='SBCK' n='005-9a' xml:id='KR3a0007_SBCK_005-9a'/><line xml:id='KR3a0007_SBCK_005-9a.01'>入死非憎人也自安之道在人之死是</line>
<line xml:id='KR3a0007_SBCK_005-9a.02'>以死人之血流離於市被刑之徒比肩</line>
<line xml:id='KR3a0007_SBCK_005-9a.03'>而立大辟之計嵗以萬數此聖人所以</line>
<line xml:id='KR3a0007_SBCK_005-9a.04'>傷太平之未洽凡以是也人情安則樂</line>
<line xml:id='KR3a0007_SBCK_005-9a.05'>生痛則思死捶楚之下何求而不得故</line>
<line xml:id='KR3a0007_SBCK_005-9a.06'>囚人不勝痛則飾誣詞以示之吏治者</line>
<line xml:id='KR3a0007_SBCK_005-9a.07'>利其然則指道以明之上奏恐却則鍜</line>
<line xml:id='KR3a0007_SBCK_005-9a.08'>錬而周内之盖奏當之成雖臯陶聼之</line>
<line xml:id='KR3a0007_SBCK_005-9a.09'>猶以為死有餘罪何則成鍊之者衆而</line>
</surface>
<surface xml:id='KR3a0007_SBCK_005-9b-z'>
<pb ed='SBCK' n='005-9b' xml:id='KR3a0007_SBCK_005-9b'/><line xml:id='KR3a0007_SBCK_005-9b.01'>文𦤺之罪明也是以獄吏專為深刻殘</line>
<line xml:id='KR3a0007_SBCK_005-9b.02'>賊而無極偷為一切不顧國患此世之</line>
<line xml:id='KR3a0007_SBCK_005-9b.03'>大賊也故俗語云畫地作獄議不可入</line>
<line xml:id='KR3a0007_SBCK_005-9b.04'>刻木為吏期不可對此皆疾吏之風悲</line>
<line xml:id='KR3a0007_SBCK_005-9b.05'>痛之辭也故天下之患莫深於獄敗法</line>
<line xml:id='KR3a0007_SBCK_005-9b.06'>􅅍政離親塞道莫甚乎治獄之吏此臣</line>
<line xml:id='KR3a0007_SBCK_005-9b.07'>所謂一尚存也臣聞鳥鷇之卵不毁而</line>
<line xml:id='KR3a0007_SBCK_005-9b.08'>後鳯凰集誹謗之罪不誅而後良言進</line>
<line xml:id='KR3a0007_SBCK_005-9b.09'>故傳曰山藪藏疾川澤納汚國君含垢</line>
</surface>
<surface xml:id='KR3a0007_SBCK_005-10a-z'>
<pb ed='SBCK' n='005-10a' xml:id='KR3a0007_SBCK_005-10a'/><line xml:id='KR3a0007_SBCK_005-10a.01'>天之道也臣昧死上聞願陛下察誹謗</line>
<line xml:id='KR3a0007_SBCK_005-10a.02'>聼切言開天下之口廣箴諌之路改亡</line>
<line xml:id='KR3a0007_SBCK_005-10a.03'>秦之一失遵文武之嘉徳省法制寛刑</line>
<line xml:id='KR3a0007_SBCK_005-10a.04'>罰以廢煩獄則太平之風可興於世福</line>
<line xml:id='KR3a0007_SBCK_005-10a.05'>履和樂與天地無極天下幸甚書奏皇</line>
<line xml:id='KR3a0007_SBCK_005-10a.06'>帝善之後卒為臨淮太守</line>
<line xml:id='KR3a0007_SBCK_005-10a.07'>晉平公春築臺叔向曰不可古者聖王</line>
<line xml:id='KR3a0007_SBCK_005-10a.08'>貴徳而務施緩刑辟而趨民時今春築</line>
<line xml:id='KR3a0007_SBCK_005-10a.09'>臺是奪民時也夫徳不施則民不歸刑</line>
</surface>
<surface xml:id='KR3a0007_SBCK_005-10b-z'>
<pb ed='SBCK' n='005-10b' xml:id='KR3a0007_SBCK_005-10b'/><line xml:id='KR3a0007_SBCK_005-10b.01'>不緩則百姓愁使不歸之民役愁怨之</line>
<line xml:id='KR3a0007_SBCK_005-10b.02'>百姓而又奪其時是重竭也夫􅋞百姓</line>
<line xml:id='KR3a0007_SBCK_005-10b.03'>養育之而重竭之豈所以定命安存而</line>
<line xml:id='KR3a0007_SBCK_005-10b.04'>稱為人君於後世哉平公曰善乃罷臺</line>
<line xml:id='KR3a0007_SBCK_005-10b.05'>役</line>
<line xml:id='KR3a0007_SBCK_005-10b.06'>趙簡子春築臺於邯鄲天雨而不息謂</line>
<line xml:id='KR3a0007_SBCK_005-10b.07'>左右曰可無趨種乎尹鐸對曰公事急</line>
<line xml:id='KR3a0007_SBCK_005-10b.08'>措種而懸之臺夫雖欲趨種不能得也</line>
<line xml:id='KR3a0007_SBCK_005-10b.09'>簡子惕然乃釋臺罷役曰我以臺為急</line>
</surface>
<surface xml:id='KR3a0007_SBCK_005-11a-z'>
<pb ed='SBCK' n='005-11a' xml:id='KR3a0007_SBCK_005-11a'/><line xml:id='KR3a0007_SBCK_005-11a.01'>不如民之急也民以不為臺故知吾之</line>
<line xml:id='KR3a0007_SBCK_005-11a.02'>愛也</line>
<line xml:id='KR3a0007_SBCK_005-11a.03'>中行獻子将伐鄭范文子曰不可得志</line>
<line xml:id='KR3a0007_SBCK_005-11a.04'>於鄭諸侯讎我憂必滋長郤至又曰得</line>
<line xml:id='KR3a0007_SBCK_005-11a.05'>鄭是兼國也兼國則王王者固多憂乎</line>
<line xml:id='KR3a0007_SBCK_005-11a.06'>文子曰王者盛其徳而逺人歸故無憂</line>
<line xml:id='KR3a0007_SBCK_005-11a.07'>今我寡徳而有王者之功故多憂今子</line>
<line xml:id='KR3a0007_SBCK_005-11a.08'>見無土而欲富者樂乎哉</line>
<line xml:id='KR3a0007_SBCK_005-11a.09'>季康子謂子游曰仁者愛人乎子游曰</line>
</surface>
<surface xml:id='KR3a0007_SBCK_005-11b-z'>
<pb ed='SBCK' n='005-11b' xml:id='KR3a0007_SBCK_005-11b'/><line xml:id='KR3a0007_SBCK_005-11b.01'>然人亦愛之乎子游曰然康子曰鄭子</line>
<line xml:id='KR3a0007_SBCK_005-11b.02'>産死鄭人丈夫捨玦珮婦人舎珠珥夫</line>
<line xml:id='KR3a0007_SBCK_005-11b.03'>婦巷哭三月不聞竽瑟之聲仲尼之死</line>
<line xml:id='KR3a0007_SBCK_005-11b.04'>吾不聞魯國之愛夫子奚也子游曰譬</line>
<line xml:id='KR3a0007_SBCK_005-11b.05'>子産之與夫子其猶浸水之與天雨乎</line>
<line xml:id='KR3a0007_SBCK_005-11b.06'>浸水所及則生不及則死斯民之生也</line>
<line xml:id='KR3a0007_SBCK_005-11b.07'>必以時雨既以生莫愛其賜故曰譬子</line>
<line xml:id='KR3a0007_SBCK_005-11b.08'>産之與夫子也猶浸水之與天雨乎</line>
<line xml:id='KR3a0007_SBCK_005-11b.09'>中行穆子圍鼓鼓人有以城反者不許</line>
</surface>
<surface xml:id='KR3a0007_SBCK_005-12a-z'>
<pb ed='SBCK' n='005-12a' xml:id='KR3a0007_SBCK_005-12a'/><line xml:id='KR3a0007_SBCK_005-12a.01'>軍吏曰師徒不勤可得城奚故不受曰</line>
<line xml:id='KR3a0007_SBCK_005-12a.02'>有以吾城反者吾所甚惡也人以城來</line>
<line xml:id='KR3a0007_SBCK_005-12a.03'>我獨奚好焉賞所甚惡是失賞也若所</line>
<line xml:id='KR3a0007_SBCK_005-12a.04'>好何若不賞是失信也奚以示民鼓人</line>
<line xml:id='KR3a0007_SBCK_005-12a.05'>又請降使人視之其民尚有食也不聼</line>
<line xml:id='KR3a0007_SBCK_005-12a.06'>鼓人告食盡力竭而後取之克鼓而反</line>
<line xml:id='KR3a0007_SBCK_005-12a.07'>不戮一人</line>
<line xml:id='KR3a0007_SBCK_005-12a.08'>孔子之楚有漁者獻魚甚强孔子不受</line>
<line xml:id='KR3a0007_SBCK_005-12a.09'>獻魚者曰天暑逺市賣之不售思欲棄</line>
</surface>
<surface xml:id='KR3a0007_SBCK_005-12b-z'>
<pb ed='SBCK' n='005-12b' xml:id='KR3a0007_SBCK_005-12b'/><line xml:id='KR3a0007_SBCK_005-12b.01'>之不若獻之君子孔子再拜受使弟子</line>
<line xml:id='KR3a0007_SBCK_005-12b.02'>掃除将祭之弟子曰夫人将棄之今吾</line>
<line xml:id='KR3a0007_SBCK_005-12b.03'>子将祭之何也孔子曰吾聞之務施而</line>
<line xml:id='KR3a0007_SBCK_005-12b.04'>不腐餘財者聖人也今受聖人之賜可</line>
<line xml:id='KR3a0007_SBCK_005-12b.05'>無祭乎</line>
<line xml:id='KR3a0007_SBCK_005-12b.06'>鄭伐宋宋人将與戰華元殺羊食士其</line>
<line xml:id='KR3a0007_SBCK_005-12b.07'>御羊斟不與焉及戰曰疇昔之羊羮子</line>
<line xml:id='KR3a0007_SBCK_005-12b.08'>為政今日之事我為政與華元馳入鄭</line>
<line xml:id='KR3a0007_SBCK_005-12b.09'>師宋人敗績</line>
</surface>
<surface xml:id='KR3a0007_SBCK_005-13a-z'>
<pb ed='SBCK' n='005-13a' xml:id='KR3a0007_SBCK_005-13a'/><line xml:id='KR3a0007_SBCK_005-13a.01'>楚王問莊辛曰君子之行奈何莊辛對</line>
<line xml:id='KR3a0007_SBCK_005-13a.02'>曰居不為垣牆人莫能毁傷行不從周</line>
<line xml:id='KR3a0007_SBCK_005-13a.03'>衛人莫能暴害此君子之行也楚王復</line>
<line xml:id='KR3a0007_SBCK_005-13a.04'>問君子之富奈何對曰君子之富假貸</line>
<line xml:id='KR3a0007_SBCK_005-13a.05'>人不徳也不責也其食飲人不使也不</line>
<line xml:id='KR3a0007_SBCK_005-13a.06'>役也親戚愛之衆人喜之不肖者事之</line>
<line xml:id='KR3a0007_SBCK_005-13a.07'>皆欲其壽樂而不傷於患此君子之富</line>
<line xml:id='KR3a0007_SBCK_005-13a.08'>也楚王曰善</line>
<line xml:id='KR3a0007_SBCK_005-13a.09'>丞相西平侯于定國者東海下邳人也</line>
</surface>
<surface xml:id='KR3a0007_SBCK_005-13b-z'>
<pb ed='SBCK' n='005-13b' xml:id='KR3a0007_SBCK_005-13b'/><line xml:id='KR3a0007_SBCK_005-13b.01'>其父號曰于公為縣獄吏決曹􅁺決獄</line>
<line xml:id='KR3a0007_SBCK_005-13b.02'>平法未甞有所寃郡中離文法者于公</line>
<line xml:id='KR3a0007_SBCK_005-13b.03'>所決皆不敢隠情東海郡中為于公生</line>
<line xml:id='KR3a0007_SBCK_005-13b.04'>立祠命曰于公祠東海有孝婦無子少</line>
<line xml:id='KR3a0007_SBCK_005-13b.05'>寡養其姑甚謹其姑欲嫁之終不肯其</line>
<line xml:id='KR3a0007_SBCK_005-13b.06'>姑告隣之人曰孝婦養我甚謹我哀其</line>
<line xml:id='KR3a0007_SBCK_005-13b.07'>無子守寡日久我老累丁壯奈何其後</line>
<line xml:id='KR3a0007_SBCK_005-13b.08'>母自經死母女告吏曰孝婦殺我母吏</line>
<line xml:id='KR3a0007_SBCK_005-13b.09'>捕孝婦孝婦辭不殺姑吏欲毒治孝婦</line>
</surface>
<surface xml:id='KR3a0007_SBCK_005-14a-z'>
<pb ed='SBCK' n='005-14a' xml:id='KR3a0007_SBCK_005-14a'/><line xml:id='KR3a0007_SBCK_005-14a.01'>自誣服具獄以上府于公以為養姑十</line>
<line xml:id='KR3a0007_SBCK_005-14a.02'>年以孝聞此不殺姑也太守不聼數爭</line>
<line xml:id='KR3a0007_SBCK_005-14a.03'>不能得於是于公辭疾去吏太守竟殺</line>
<line xml:id='KR3a0007_SBCK_005-14a.04'>孝婦郡中枯旱三年後太守至卜求其</line>
<line xml:id='KR3a0007_SBCK_005-14a.05'>故于公曰孝婦不當死前太守强殺之</line>
<line xml:id='KR3a0007_SBCK_005-14a.06'>咎當在此於是殺牛祭孝婦冢太守以</line>
<line xml:id='KR3a0007_SBCK_005-14a.07'>下自至焉天立大雨嵗豐熟郡中以此</line>
<line xml:id='KR3a0007_SBCK_005-14a.08'>益敬重于公于公築治廬舎謂匠人曰</line>
<line xml:id='KR3a0007_SBCK_005-14a.09'>為我髙門我治獄未嘗有所寃我後世</line>
</surface>
<surface xml:id='KR3a0007_SBCK_005-14b-z'>
<pb ed='SBCK' n='005-14b' xml:id='KR3a0007_SBCK_005-14b'/><line xml:id='KR3a0007_SBCK_005-14b.01'>必有封者令容髙盖駟馬車及子封為</line>
<line xml:id='KR3a0007_SBCK_005-14b.02'>西平侯</line>
<line xml:id='KR3a0007_SBCK_005-14b.03'>孟簡子相梁并衛有罪而走齊管仲迎</line>
<line xml:id='KR3a0007_SBCK_005-14b.04'>而問之曰吾子相梁并衛之時門下使</line>
<line xml:id='KR3a0007_SBCK_005-14b.05'>者㡬何人矣孟簡子曰門下使者有三</line>
<line xml:id='KR3a0007_SBCK_005-14b.06'>千餘人管仲曰今與㡬何人來對曰臣</line>
<line xml:id='KR3a0007_SBCK_005-14b.07'>與三人俱仲曰是何也對曰其一人父</line>
<line xml:id='KR3a0007_SBCK_005-14b.08'>死無以葬我為葬之一人母死無以葬</line>
<line xml:id='KR3a0007_SBCK_005-14b.09'>亦為葬之一人兄有獄我為出之是以</line>
</surface>
<surface xml:id='KR3a0007_SBCK_005-15a-z'>
<pb ed='SBCK' n='005-15a' xml:id='KR3a0007_SBCK_005-15a'/><line xml:id='KR3a0007_SBCK_005-15a.01'>得三人來管仲上車曰嗟兹乎我窮必</line>
<line xml:id='KR3a0007_SBCK_005-15a.02'>矣吾不能以春風風人吾不能以夏雨</line>
<line xml:id='KR3a0007_SBCK_005-15a.03'>雨人吾窮必矣</line>
<line xml:id='KR3a0007_SBCK_005-15a.04'>凡人之性莫不欲善其徳然而不能爲</line>
<line xml:id='KR3a0007_SBCK_005-15a.05'>善徳者利敗之也故君子羞言利名言</line>
<line xml:id='KR3a0007_SBCK_005-15a.06'>利名尚羞之况居而求利者乎</line>
<line xml:id='KR3a0007_SBCK_005-15a.07'>周天子使家父毛伯求金於諸侯春秋</line>
<line xml:id='KR3a0007_SBCK_005-15a.08'>譏之故天子好利則諸侯貪諸侯貪則</line>
<line xml:id='KR3a0007_SBCK_005-15a.09'>大夫鄙大夫鄙則庶人盗上之變下猶</line>
</surface>
<surface xml:id='KR3a0007_SBCK_005-15b-z'>
<pb ed='SBCK' n='005-15b' xml:id='KR3a0007_SBCK_005-15b'/><line xml:id='KR3a0007_SBCK_005-15b.01'>風之靡草也故為人君者明貴徳而賤</line>
<line xml:id='KR3a0007_SBCK_005-15b.02'>利以道下下之為惡尚不可止今隱公</line>
<line xml:id='KR3a0007_SBCK_005-15b.03'>貪利而身自漁濟上而行八佾以此化</line>
<line xml:id='KR3a0007_SBCK_005-15b.04'>於國人國人安得不解於義解於義而</line>
<line xml:id='KR3a0007_SBCK_005-15b.05'>縱其欲則災害起而臣下僻矣故其元</line>
<line xml:id='KR3a0007_SBCK_005-15b.06'>年始書螟言災将起國家将􅅍云爾</line>
<line xml:id='KR3a0007_SBCK_005-15b.07'>孫卿曰夫鬬者忘其身者也忘其親者</line>
<line xml:id='KR3a0007_SBCK_005-15b.08'>也忘其君者也行須臾之怒而鬭終身</line>
<line xml:id='KR3a0007_SBCK_005-15b.09'>之禍然乃為之是忘其身也家室離散</line>
</surface>
<surface xml:id='KR3a0007_SBCK_005-16a-z'>
<pb ed='SBCK' n='005-16a' xml:id='KR3a0007_SBCK_005-16a'/><line xml:id='KR3a0007_SBCK_005-16a.01'>親戚被戮然乃為之是忘其親也君上</line>
<line xml:id='KR3a0007_SBCK_005-16a.02'>之所𦤺惡刑法之所大禁也然乃犯之</line>
<line xml:id='KR3a0007_SBCK_005-16a.03'>是忘其君也今禽獸猶知近父母不忘</line>
<line xml:id='KR3a0007_SBCK_005-16a.04'>其親也人而忘其身内忘其親上忘其</line>
<line xml:id='KR3a0007_SBCK_005-16a.05'>君是不若禽獸之仁也凡鬭者皆自以</line>
<line xml:id='KR3a0007_SBCK_005-16a.06'>為是而以他人為非己誠是也人誠非</line>
<line xml:id='KR3a0007_SBCK_005-16a.07'>也則是己君子而彼小人也夫以君子</line>
<line xml:id='KR3a0007_SBCK_005-16a.08'>而與小人相賊害是人之所謂以狐白</line>
<line xml:id='KR3a0007_SBCK_005-16a.09'>補犬羊身塗其炭豈不過甚矣哉以為</line>
</surface>
<surface xml:id='KR3a0007_SBCK_005-16b-z'>
<pb ed='SBCK' n='005-16b' xml:id='KR3a0007_SBCK_005-16b'/><line xml:id='KR3a0007_SBCK_005-16b.01'>智乎則愚莫大焉以為利乎則害莫大</line>
<line xml:id='KR3a0007_SBCK_005-16b.02'>焉以為榮乎則辱莫大焉人之有鬬何</line>
<line xml:id='KR3a0007_SBCK_005-16b.03'>哉比之狂惑疾病乎則不可面目人也</line>
<line xml:id='KR3a0007_SBCK_005-16b.04'>而好惡多同人之鬬誠愚惑失道者也</line>
<line xml:id='KR3a0007_SBCK_005-16b.05'>詩云式號式呼俾晝作夜言鬬行也</line>
<line xml:id='KR3a0007_SBCK_005-16b.06'>子路持劍孔子問曰由安用此乎子路</line>
<line xml:id='KR3a0007_SBCK_005-16b.07'>曰善古者固以善之不善古者固以自</line>
<line xml:id='KR3a0007_SBCK_005-16b.08'>衛孔子曰君子以忠為質以仁為衛不</line>
<line xml:id='KR3a0007_SBCK_005-16b.09'>出環堵之内而聞千里之外不善以忠</line>
</surface>
<surface xml:id='KR3a0007_SBCK_005-17a-z'>
<pb ed='SBCK' n='005-17a' xml:id='KR3a0007_SBCK_005-17a'/><line xml:id='KR3a0007_SBCK_005-17a.01'>化㓂暴以仁圍何必持劍乎子路曰由</line>
<line xml:id='KR3a0007_SBCK_005-17a.02'>也請攝齊以事先生矣</line>
<line xml:id='KR3a0007_SBCK_005-17a.03'>樂羊爲魏将以攻中山其子在中山中</line>
<line xml:id='KR3a0007_SBCK_005-17a.04'>山懸其子示樂羊樂羊不爲衰志攻之</line>
<line xml:id='KR3a0007_SBCK_005-17a.05'>愈急中山因烹其子而遺之樂羊食之</line>
<line xml:id='KR3a0007_SBCK_005-17a.06'>盡一柸中山見其誠也不忍與其戰果</line>
<line xml:id='KR3a0007_SBCK_005-17a.07'>下之遂爲文侯開地文侯賞其功而疑</line>
<line xml:id='KR3a0007_SBCK_005-17a.08'>其心孟孫獵得麑使秦西巴持歸其母</line>
<line xml:id='KR3a0007_SBCK_005-17a.09'>隨而鳴秦西巴不忍縱而與之孟孫怒</line>
</surface>
<surface xml:id='KR3a0007_SBCK_005-17b-z'>
<pb ed='SBCK' n='005-17b' xml:id='KR3a0007_SBCK_005-17b'/><line xml:id='KR3a0007_SBCK_005-17b.01'>而逐秦西巴居一年召以為太子傅左</line>
<line xml:id='KR3a0007_SBCK_005-17b.02'>右曰夫秦西巴有罪於君今以為太子</line>
<line xml:id='KR3a0007_SBCK_005-17b.03'>傅何也孟孫曰夫以一麑而不忍又将</line>
<line xml:id='KR3a0007_SBCK_005-17b.04'>能忍吾子乎故曰巧詐不如拙誠樂羊</line>
<line xml:id='KR3a0007_SBCK_005-17b.05'>以有功而見疑秦西巴以有罪而益信</line>
<line xml:id='KR3a0007_SBCK_005-17b.06'>由仁與不仁也</line>
<line xml:id='KR3a0007_SBCK_005-17b.07'>智伯還自衛三卿燕于藍臺智襄子戯</line>
<line xml:id='KR3a0007_SBCK_005-17b.08'>韓康子而侮叚規智果聞之諌曰主弗</line>
<line xml:id='KR3a0007_SBCK_005-17b.09'>備難難必至曰難将由我我不為難誰</line>
</surface>
<surface xml:id='KR3a0007_SBCK_005-18a-z'>
<pb ed='SBCK' n='005-18a' xml:id='KR3a0007_SBCK_005-18a'/><line xml:id='KR3a0007_SBCK_005-18a.01'>敢興之對曰異於是夫郤氏有車轅之</line>
<line xml:id='KR3a0007_SBCK_005-18a.02'>難趙有孟姬之讒欒有叔祁之訴范中</line>
<line xml:id='KR3a0007_SBCK_005-18a.03'>行有函冶之難皆主之所知也夏書有</line>
<line xml:id='KR3a0007_SBCK_005-18a.04'>之曰一人三夫怨豈在明不見是圖周</line>
<line xml:id='KR3a0007_SBCK_005-18a.05'>書有之曰怨不在大亦不在小夫君子</line>
<line xml:id='KR3a0007_SBCK_005-18a.06'>能勤小物故無大患今主一謀而媿人</line>
<line xml:id='KR3a0007_SBCK_005-18a.07'>君相又弗備曰不敢興難毋乃不可乎</line>
<line xml:id='KR3a0007_SBCK_005-18a.08'>嘻不可不懼蚋蟻蜂蠆皆能害人况君</line>
<line xml:id='KR3a0007_SBCK_005-18a.09'>相乎不聼自是五年而有晉陽之難段</line>
</surface>
<surface xml:id='KR3a0007_SBCK_005-18b-z'>
<pb ed='SBCK' n='005-18b' xml:id='KR3a0007_SBCK_005-18b'/><line xml:id='KR3a0007_SBCK_005-18b.01'>規反而殺智伯于師遂滅智氏</line>
<line xml:id='KR3a0007_SBCK_005-18b.02'>智襄子為室美士茁夕焉智伯曰室美</line>
<line xml:id='KR3a0007_SBCK_005-18b.03'>矣夫對曰美則美矣抑臣亦有懼也智</line>
<line xml:id='KR3a0007_SBCK_005-18b.04'>伯曰何懼對曰臣以秉筆事君記有之</line>
<line xml:id='KR3a0007_SBCK_005-18b.05'>曰髙山浚源不生草木松栢之地其土</line>
<line xml:id='KR3a0007_SBCK_005-18b.06'>不肥今土木勝人臣懼其不安人也室</line>
<line xml:id='KR3a0007_SBCK_005-18b.07'>成三年而智氏亡</line>
</surface>
</surfaceGrp>
