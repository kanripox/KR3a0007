<surfaceGrp xmlns='http://www.tei-c.org/ns/1.0' xml:id='KR3a0007_master_010'>
<surface type='dummy'></surface>
<surface xml:id='KR3a0007_SBCK_010-1a-z'>
<pb ed='SBCK' n='010-1a' xml:id='KR3a0007_SBCK_010-1a'/><line xml:id='KR3a0007_SBCK_010-1a.01'>說苑卷第十</line>
<line xml:id='KR3a0007_SBCK_010-1a.02'>　　敬慎</line>
<line xml:id='KR3a0007_SBCK_010-1a.03'>存亡禍福其要在身聖人重誡敬慎所</line>
<line xml:id='KR3a0007_SBCK_010-1a.04'>忽中庸曰莫見乎隠莫顯乎㣲故君子</line>
<line xml:id='KR3a0007_SBCK_010-1a.05'>能慎其獨也諺曰誡無詬思無辱夫不</line>
<line xml:id='KR3a0007_SBCK_010-1a.06'>誡不思而以存身全國者亦難矣詩曰</line>
<line xml:id='KR3a0007_SBCK_010-1a.07'>戰戰兢兢如臨深淵如履薄氷此之謂</line>
<line xml:id='KR3a0007_SBCK_010-1a.08'>也</line>
<line xml:id='KR3a0007_SBCK_010-1a.09'>昔成王封周公周公辭不受乃封周公</line>
</surface>
<surface xml:id='KR3a0007_SBCK_010-1b-z'>
<pb ed='SBCK' n='010-1b' xml:id='KR3a0007_SBCK_010-1b'/><line xml:id='KR3a0007_SBCK_010-1b.01'>子伯禽於魯將辭去周公戒之曰去矣</line>
<line xml:id='KR3a0007_SBCK_010-1b.02'>子其無以魯國驕士矣我文王之子也</line>
<line xml:id='KR3a0007_SBCK_010-1b.03'>武王之弟也今王之叔父也又相天子</line>
<line xml:id='KR3a0007_SBCK_010-1b.04'>吾於天下亦不輕矣然嘗一沐而三握</line>
<line xml:id='KR3a0007_SBCK_010-1b.05'>髪一食而三吐哺猶恐失天下之士吾</line>
<line xml:id='KR3a0007_SBCK_010-1b.06'>聞之曰德行廣大而守以恭者榮土地</line>
<line xml:id='KR3a0007_SBCK_010-1b.07'>博裕而守以儉者安禄位尊盛而守以</line>
<line xml:id='KR3a0007_SBCK_010-1b.08'>卑者貴人衆兵强而守以畏者勝聰明</line>
<line xml:id='KR3a0007_SBCK_010-1b.09'>叡智而守以愚者益博聞多記而守以</line>
</surface>
<surface xml:id='KR3a0007_SBCK_010-2a-z'>
<pb ed='SBCK' n='010-2a' xml:id='KR3a0007_SBCK_010-2a'/><line xml:id='KR3a0007_SBCK_010-2a.01'>淺者廣此六守者皆謙德也夫貴為天</line>
<line xml:id='KR3a0007_SBCK_010-2a.02'>子冨有四海不謙者先天下亡其身桀</line>
<line xml:id='KR3a0007_SBCK_010-2a.03'>紂是也可不慎乎故易曰有一道大足</line>
<line xml:id='KR3a0007_SBCK_010-2a.04'>以守天下中足以守國家小足以守其</line>
<line xml:id='KR3a0007_SBCK_010-2a.05'>身謙之謂也夫天道毁滿而益謙地道</line>
<line xml:id='KR3a0007_SBCK_010-2a.06'>變滿而流謙鬼神害滿而福謙人道惡</line>
<line xml:id='KR3a0007_SBCK_010-2a.07'>滿而好謙是以衣成則缺衽宫成則缺</line>
<line xml:id='KR3a0007_SBCK_010-2a.08'>隅屋成則加錯示不成者天道然也易</line>
<line xml:id='KR3a0007_SBCK_010-2a.09'>曰謙亨君子有終吉詩曰湯降不遲聖</line>
</surface>
<surface xml:id='KR3a0007_SBCK_010-2b-z'>
<pb ed='SBCK' n='010-2b' xml:id='KR3a0007_SBCK_010-2b'/><line xml:id='KR3a0007_SBCK_010-2b.01'>敬日躋其戒之哉子其無以魯國驕士</line>
<line xml:id='KR3a0007_SBCK_010-2b.02'>矣</line>
<line xml:id='KR3a0007_SBCK_010-2b.03'>孔子讀易至於損益則喟然而歎子夏</line>
<line xml:id='KR3a0007_SBCK_010-2b.04'>避席而問曰夫子何為歎孔子曰夫自</line>
<line xml:id='KR3a0007_SBCK_010-2b.05'>損者益自益者缺吾是以歎也子夏曰</line>
<line xml:id='KR3a0007_SBCK_010-2b.06'>然則學者不可以益乎孔子曰否天之</line>
<line xml:id='KR3a0007_SBCK_010-2b.07'>道成者未嘗得乆也夫學者以虚受之</line>
<line xml:id='KR3a0007_SBCK_010-2b.08'>故曰得苟接知持滿則天下之善言不</line>
<line xml:id='KR3a0007_SBCK_010-2b.09'>得入其耳矣昔堯履天子之位猶允恭</line>
</surface>
<surface xml:id='KR3a0007_SBCK_010-3a-z'>
<pb ed='SBCK' n='010-3a' xml:id='KR3a0007_SBCK_010-3a'/><line xml:id='KR3a0007_SBCK_010-3a.01'>以持之虗静以待下故百載以逾盛迄</line>
<line xml:id='KR3a0007_SBCK_010-3a.02'>今而益章昆吾自臧而滿意窮髙而不</line>
<line xml:id='KR3a0007_SBCK_010-3a.03'>衰故當時而虧敗迄今而愈惡是非損</line>
<line xml:id='KR3a0007_SBCK_010-3a.04'>益之徴與吾故曰謙也者致恭以存其</line>
<line xml:id='KR3a0007_SBCK_010-3a.05'>位者也夫豐明而動故能大苟大則虧</line>
<line xml:id='KR3a0007_SBCK_010-3a.06'>矣吾戒之故曰天下之善言不得入其</line>
<line xml:id='KR3a0007_SBCK_010-3a.07'>耳矣日中則􅉴月盈則食天地盈虗與</line>
<line xml:id='KR3a0007_SBCK_010-3a.08'>時消息是以聖人不敢當盛升輿而遇</line>
<line xml:id='KR3a0007_SBCK_010-3a.09'>三人則下二人則軾調其盈虚故能長</line>
</surface>
<surface xml:id='KR3a0007_SBCK_010-3b-z'>
<pb ed='SBCK' n='010-3b' xml:id='KR3a0007_SBCK_010-3b'/><line xml:id='KR3a0007_SBCK_010-3b.01'>乆也子夏曰善請終身誦之</line>
<line xml:id='KR3a0007_SBCK_010-3b.02'>孔子觀於周廟而有欹器焉孔子問守</line>
<line xml:id='KR3a0007_SBCK_010-3b.03'>廟者曰此爲何器對曰盖爲右坐之器</line>
<line xml:id='KR3a0007_SBCK_010-3b.04'>孔子曰吾聞右坐之器滿則覆虗則欹</line>
<line xml:id='KR3a0007_SBCK_010-3b.05'>中則正有之乎對曰然孔子使子路取</line>
<line xml:id='KR3a0007_SBCK_010-3b.06'>水而試之滿則覆中則正虗則欹孔子</line>
<line xml:id='KR3a0007_SBCK_010-3b.07'>喟然歎曰嗚呼惡有滿而不覆者哉子</line>
<line xml:id='KR3a0007_SBCK_010-3b.08'>路曰敢問持滿有道乎孔子曰持滿之</line>
<line xml:id='KR3a0007_SBCK_010-3b.09'>道挹而損之子路曰損之有道乎孔子</line>
</surface>
<surface xml:id='KR3a0007_SBCK_010-4a-z'>
<pb ed='SBCK' n='010-4a' xml:id='KR3a0007_SBCK_010-4a'/><line xml:id='KR3a0007_SBCK_010-4a.01'>曰髙而能下滿而能虗富而能儉貴而</line>
<line xml:id='KR3a0007_SBCK_010-4a.02'>能卑智而能愚勇而能怯辯而能訥博</line>
<line xml:id='KR3a0007_SBCK_010-4a.03'>而能淺明而能闇是謂損而不極能行</line>
<line xml:id='KR3a0007_SBCK_010-4a.04'>此道唯至德者及之易曰不損而益之</line>
<line xml:id='KR3a0007_SBCK_010-4a.05'>故損自損而終故益</line>
<line xml:id='KR3a0007_SBCK_010-4a.06'>常摐有疾老子徃問焉曰先生疾甚矣</line>
<line xml:id='KR3a0007_SBCK_010-4a.07'>無遺教可以語諸弟子者乎常摐曰子</line>
<line xml:id='KR3a0007_SBCK_010-4a.08'>雖不問吾將語子常摐曰過故鄉而下</line>
<line xml:id='KR3a0007_SBCK_010-4a.09'>車子知之乎老子曰過故鄉而下車非</line>
</surface>
<surface xml:id='KR3a0007_SBCK_010-4b-z'>
<pb ed='SBCK' n='010-4b' xml:id='KR3a0007_SBCK_010-4b'/><line xml:id='KR3a0007_SBCK_010-4b.01'>謂其不忘故邪常摐曰嘻是已常摐曰</line>
<line xml:id='KR3a0007_SBCK_010-4b.02'>過喬木而趨子知之乎老子曰過喬木</line>
<line xml:id='KR3a0007_SBCK_010-4b.03'>而趨非謂敬老耶常摐曰嘻是已張其</line>
<line xml:id='KR3a0007_SBCK_010-4b.04'>口而示老子曰吾舌存乎老子曰然吾</line>
<line xml:id='KR3a0007_SBCK_010-4b.05'>齒存乎老子曰亡常摐曰子知之乎老</line>
<line xml:id='KR3a0007_SBCK_010-4b.06'>子曰夫舌之存也豈非以其柔耶齒之</line>
<line xml:id='KR3a0007_SBCK_010-4b.07'>亡也豈非以其剛耶常摐曰嘻是已天</line>
<line xml:id='KR3a0007_SBCK_010-4b.08'>下之事已盡矣何以復語子哉</line>
<line xml:id='KR3a0007_SBCK_010-4b.09'>韓平子問於叔向曰剛與柔孰堅對曰</line>
</surface>
<surface xml:id='KR3a0007_SBCK_010-5a-z'>
<pb ed='SBCK' n='010-5a' xml:id='KR3a0007_SBCK_010-5a'/><line xml:id='KR3a0007_SBCK_010-5a.01'>臣年八十矣齒再墮而舌尚存老聃有</line>
<line xml:id='KR3a0007_SBCK_010-5a.02'>言曰天下之至柔馳騁乎天下之至堅</line>
<line xml:id='KR3a0007_SBCK_010-5a.03'>又曰人之生也柔弱其死也剛强萬物</line>
<line xml:id='KR3a0007_SBCK_010-5a.04'>草木之生也柔脆其死也枯槁因此觀</line>
<line xml:id='KR3a0007_SBCK_010-5a.05'>之柔弱者生之徒也剛强者死之徒也</line>
<line xml:id='KR3a0007_SBCK_010-5a.06'>夫生者毁而必復死者破而愈亡吾是</line>
<line xml:id='KR3a0007_SBCK_010-5a.07'>以知柔之堅於剛也平子曰善哉然則</line>
<line xml:id='KR3a0007_SBCK_010-5a.08'>子之行何從叔向曰臣亦柔耳何以剛</line>
<line xml:id='KR3a0007_SBCK_010-5a.09'>為平子曰柔無乃脆乎叔向曰柔者紐</line>
</surface>
<surface xml:id='KR3a0007_SBCK_010-5b-z'>
<pb ed='SBCK' n='010-5b' xml:id='KR3a0007_SBCK_010-5b'/><line xml:id='KR3a0007_SBCK_010-5b.01'>而不折㢘而不缺何為脆也天之道㣲</line>
<line xml:id='KR3a0007_SBCK_010-5b.02'>者勝是以兩軍相加而柔者克之兩仇</line>
<line xml:id='KR3a0007_SBCK_010-5b.03'>爭利而弱者得焉易曰天道虧滿而益</line>
<line xml:id='KR3a0007_SBCK_010-5b.04'>謙地道變滿而流謙鬼神害滿而福謙</line>
<line xml:id='KR3a0007_SBCK_010-5b.05'>人道惡滿而好謙夫懐謙不足之柔弱</line>
<line xml:id='KR3a0007_SBCK_010-5b.06'>而四道者助之則安徃而不得其志乎</line>
<line xml:id='KR3a0007_SBCK_010-5b.07'>平子曰善</line>
<line xml:id='KR3a0007_SBCK_010-5b.08'>桓公曰金剛則折革剛則裂人君剛則</line>
<line xml:id='KR3a0007_SBCK_010-5b.09'>國家滅人臣剛則交友絶夫剛則不和</line>
</surface>
<surface xml:id='KR3a0007_SBCK_010-6a-z'>
<pb ed='SBCK' n='010-6a' xml:id='KR3a0007_SBCK_010-6a'/><line xml:id='KR3a0007_SBCK_010-6a.01'>不和則不可用是故四馬不和取道不</line>
<line xml:id='KR3a0007_SBCK_010-6a.02'>長父子不和其世破亡兄弟不和不能</line>
<line xml:id='KR3a0007_SBCK_010-6a.03'>乆同夫妻不和家室大凶易曰二人同</line>
<line xml:id='KR3a0007_SBCK_010-6a.04'>心其利斷金由不剛也</line>
<line xml:id='KR3a0007_SBCK_010-6a.05'>老子曰得其所利必慮其所害樂其所</line>
<line xml:id='KR3a0007_SBCK_010-6a.06'>成必顧其所敗人為善者天報以福人</line>
<line xml:id='KR3a0007_SBCK_010-6a.07'>為不善者天報以禍也故曰禍兮福所</line>
<line xml:id='KR3a0007_SBCK_010-6a.08'>倚福兮禍所伏戒之慎之君子不務何</line>
<line xml:id='KR3a0007_SBCK_010-6a.09'>以備之夫上知天則不失時下知地則</line>
</surface>
<surface xml:id='KR3a0007_SBCK_010-6b-z'>
<pb ed='SBCK' n='010-6b' xml:id='KR3a0007_SBCK_010-6b'/><line xml:id='KR3a0007_SBCK_010-6b.01'>不失財日夜慎之則無害災</line>
<line xml:id='KR3a0007_SBCK_010-6b.02'>曽子有疾曾元抱首曾華抱足曽子曰</line>
<line xml:id='KR3a0007_SBCK_010-6b.03'>吾無顔氏之才何以告汝雖無能君子</line>
<line xml:id='KR3a0007_SBCK_010-6b.04'>務益夫華多實少者天也言多行少者</line>
<line xml:id='KR3a0007_SBCK_010-6b.05'>人也夫飛鳥以山為卑而層巢其巔魚</line>
<line xml:id='KR3a0007_SBCK_010-6b.06'>鼈以淵為淺而穿穴其中然所以得者</line>
<line xml:id='KR3a0007_SBCK_010-6b.07'>餌也君子苟能無以利害身則辱安從</line>
<line xml:id='KR3a0007_SBCK_010-6b.08'>至乎官怠於宦成病加於少愈禍生於</line>
<line xml:id='KR3a0007_SBCK_010-6b.09'>懈惰孝衰於妻子察此四者慎終如始</line>
</surface>
<surface xml:id='KR3a0007_SBCK_010-7a-z'>
<pb ed='SBCK' n='010-7a' xml:id='KR3a0007_SBCK_010-7a'/><line xml:id='KR3a0007_SBCK_010-7a.01'>詩曰靡不有𥘉鮮克有終</line>
<line xml:id='KR3a0007_SBCK_010-7a.02'>單快曰國有五寒而冰凍不與焉一曰</line>
<line xml:id='KR3a0007_SBCK_010-7a.03'>政外二曰女厲三曰謀泄四曰不敬卿</line>
<line xml:id='KR3a0007_SBCK_010-7a.04'>士而國家敗五曰不能治内而務外此</line>
<line xml:id='KR3a0007_SBCK_010-7a.05'>五者一見雖祠無福除禍必得致福則</line>
<line xml:id='KR3a0007_SBCK_010-7a.06'>貸</line>
<line xml:id='KR3a0007_SBCK_010-7a.07'>孔子曰存亡禍福皆在己而已天災地</line>
<line xml:id='KR3a0007_SBCK_010-7a.08'>妖亦不能殺也昔者殷王帝辛之時爵</line>
<line xml:id='KR3a0007_SBCK_010-7a.09'>生烏於城之隅工人占之曰凡小以生</line>
</surface>
<surface xml:id='KR3a0007_SBCK_010-7b-z'>
<pb ed='SBCK' n='010-7b' xml:id='KR3a0007_SBCK_010-7b'/><line xml:id='KR3a0007_SBCK_010-7b.01'>巨國家必祉王名必倍帝辛喜爵之德</line>
<line xml:id='KR3a0007_SBCK_010-7b.02'>不治國家亢暴無極外㓂乃至遂亡殷</line>
<line xml:id='KR3a0007_SBCK_010-7b.03'>國此逆天之時詭福反為禍至殷王武</line>
<line xml:id='KR3a0007_SBCK_010-7b.04'>丁之時先王道缺刑法弛桑榖俱生於</line>
<line xml:id='KR3a0007_SBCK_010-7b.05'>朝七日而大拱工人占之曰桑榖者野</line>
<line xml:id='KR3a0007_SBCK_010-7b.06'>物也野物生於朝意朝亡乎武丁恐駭</line>
<line xml:id='KR3a0007_SBCK_010-7b.07'>側身修行思昔先王之政興滅國繼絶</line>
<line xml:id='KR3a0007_SBCK_010-7b.08'>世舉逸民明養老之道三年之後逺方</line>
<line xml:id='KR3a0007_SBCK_010-7b.09'>之君重譯而朝者六國此迎天時得禍</line>
</surface>
<surface xml:id='KR3a0007_SBCK_010-8a-z'>
<pb ed='SBCK' n='010-8a' xml:id='KR3a0007_SBCK_010-8a'/><line xml:id='KR3a0007_SBCK_010-8a.01'>反為福也故妖孽者天所以警天子諸</line>
<line xml:id='KR3a0007_SBCK_010-8a.02'>侯也惡夢者所以警士大夫也故妖孽</line>
<line xml:id='KR3a0007_SBCK_010-8a.03'>不勝善政惡夢不勝善行也至治之極</line>
<line xml:id='KR3a0007_SBCK_010-8a.04'>禍反為福故太甲曰天作孽猶可違自</line>
<line xml:id='KR3a0007_SBCK_010-8a.05'>作孽不可逭</line>
<line xml:id='KR3a0007_SBCK_010-8a.06'>石讎曰春秋有忽然而足以亡者國君</line>
<line xml:id='KR3a0007_SBCK_010-8a.07'>不可以不慎也妃妾不一足以亡公族</line>
<line xml:id='KR3a0007_SBCK_010-8a.08'>不親足以亡大臣不任足以亡國爵不</line>
<line xml:id='KR3a0007_SBCK_010-8a.09'>用足以亡親佞近䜛足以亡舉百事不</line>
</surface>
<surface xml:id='KR3a0007_SBCK_010-8b-z'>
<pb ed='SBCK' n='010-8b' xml:id='KR3a0007_SBCK_010-8b'/><line xml:id='KR3a0007_SBCK_010-8b.01'>時足以亡使民不節足以亡刑罰不中</line>
<line xml:id='KR3a0007_SBCK_010-8b.02'>足以亡内失衆心足以亡外嫚大國足</line>
<line xml:id='KR3a0007_SBCK_010-8b.03'>以亡</line>
<line xml:id='KR3a0007_SBCK_010-8b.04'>夫福生於隠約而禍生於得意齊頃公</line>
<line xml:id='KR3a0007_SBCK_010-8b.05'>是也齊頃公桓公之子孫也地廣民衆</line>
<line xml:id='KR3a0007_SBCK_010-8b.06'>兵强國冨又得覇者之餘尊驕蹇怠傲</line>
<line xml:id='KR3a0007_SBCK_010-8b.07'>未嘗肯出㑹同諸侯乃興師伐魯反敗</line>
<line xml:id='KR3a0007_SBCK_010-8b.08'>衛師于新築輕小嫚大之行甚俄而晉</line>
<line xml:id='KR3a0007_SBCK_010-8b.09'>魯徃聘以使者戲二國怒歸求黨與助</line>
</surface>
<surface xml:id='KR3a0007_SBCK_010-9a-z'>
<pb ed='SBCK' n='010-9a' xml:id='KR3a0007_SBCK_010-9a'/><line xml:id='KR3a0007_SBCK_010-9a.01'>得衛及曹四國相輔期戰於鞍大敗齊</line>
<line xml:id='KR3a0007_SBCK_010-9a.02'>師獲齊頃公斬逢丑父於是戄然大恐</line>
<line xml:id='KR3a0007_SBCK_010-9a.03'>頼逢丑父之欺奔逃得歸弔死問疾七</line>
<line xml:id='KR3a0007_SBCK_010-9a.04'>年不飲酒不食肉外金石絲竹之聲逺</line>
<line xml:id='KR3a0007_SBCK_010-9a.05'>婦女之色出㑹與盟卑下諸侯國家内</line>
<line xml:id='KR3a0007_SBCK_010-9a.06'>得行義聲問震乎諸侯所亡之地弗求</line>
<line xml:id='KR3a0007_SBCK_010-9a.07'>而自為來尊寵不武而得之可謂能詘</line>
<line xml:id='KR3a0007_SBCK_010-9a.08'>免變化以致之故福生於隠約而禍生</line>
<line xml:id='KR3a0007_SBCK_010-9a.09'>於得意此得失之效也</line>
</surface>
<surface xml:id='KR3a0007_SBCK_010-9b-z'>
<pb ed='SBCK' n='010-9b' xml:id='KR3a0007_SBCK_010-9b'/><line xml:id='KR3a0007_SBCK_010-9b.01'>大功之效在於用賢積道浸章浸明衰</line>
<line xml:id='KR3a0007_SBCK_010-9b.02'>滅之過在於得意而怠浸蹇浸亡晉文</line>
<line xml:id='KR3a0007_SBCK_010-9b.03'>公是其效也晉文公出亡脩道不休得</line>
<line xml:id='KR3a0007_SBCK_010-9b.04'>至于饗國饗國之時上無明天子下無</line>
<line xml:id='KR3a0007_SBCK_010-9b.05'>賢方伯强楚主㑹諸侯背畔天子失道</line>
<line xml:id='KR3a0007_SBCK_010-9b.06'>出居于鄭文公於是憫中國之㣲任咎</line>
<line xml:id='KR3a0007_SBCK_010-9b.07'>犯先軫陽處父畜愛百姓厲養戎士四</line>
<line xml:id='KR3a0007_SBCK_010-9b.08'>年政治内定則舉兵而伐衛執曹伯還</line>
<line xml:id='KR3a0007_SBCK_010-9b.09'>敗强楚威震天下明王法率諸侯而朝</line>
</surface>
<surface xml:id='KR3a0007_SBCK_010-10a-z'>
<pb ed='SBCK' n='010-10a' xml:id='KR3a0007_SBCK_010-10a'/><line xml:id='KR3a0007_SBCK_010-10a.01'>天子莫敢不聴天下曠然平定周室尊</line>
<line xml:id='KR3a0007_SBCK_010-10a.02'>顯故曰大功之效在於用賢積道浸章</line>
<line xml:id='KR3a0007_SBCK_010-10a.03'>浸明文公於是覇功立期至意得湯武</line>
<line xml:id='KR3a0007_SBCK_010-10a.04'>之心作而忘其衆一年三用師且弗休</line>
<line xml:id='KR3a0007_SBCK_010-10a.05'>息遂進而圍許兵亟弊不能服罷諸侯</line>
<line xml:id='KR3a0007_SBCK_010-10a.06'>而歸自此而怠政事為狄泉之盟不親</line>
<line xml:id='KR3a0007_SBCK_010-10a.07'>至信衰義缺如羅不補威武詘折不信</line>
<line xml:id='KR3a0007_SBCK_010-10a.08'>則諸侯不朝鄭遂叛夷狄内侵衛遷于</line>
<line xml:id='KR3a0007_SBCK_010-10a.09'>商丘故曰衰滅之過在於得意而怠浸</line>
</surface>
<surface xml:id='KR3a0007_SBCK_010-10b-z'>
<pb ed='SBCK' n='010-10b' xml:id='KR3a0007_SBCK_010-10b'/><line xml:id='KR3a0007_SBCK_010-10b.01'>蹇浸亡</line>
<line xml:id='KR3a0007_SBCK_010-10b.02'>田子方侍魏文侯坐太子擊趨而入見</line>
<line xml:id='KR3a0007_SBCK_010-10b.03'>賔客群臣皆起田子方獨不起文侯有</line>
<line xml:id='KR3a0007_SBCK_010-10b.04'>不說之色太子亦然田子方稱曰為子</line>
<line xml:id='KR3a0007_SBCK_010-10b.05'>起歟無如禮何不為子起歟無如罪何</line>
<line xml:id='KR3a0007_SBCK_010-10b.06'>請為子誦楚恭王之為太子也將出之</line>
<line xml:id='KR3a0007_SBCK_010-10b.07'>雲夢遇大夫工尹工尹遂趨避家人之</line>
<line xml:id='KR3a0007_SBCK_010-10b.08'>門中太子下車從之家人之門中曰子</line>
<line xml:id='KR3a0007_SBCK_010-10b.09'>大夫何為其若是吾聞之敬其父者不</line>
</surface>
<surface xml:id='KR3a0007_SBCK_010-11a-z'>
<pb ed='SBCK' n='010-11a' xml:id='KR3a0007_SBCK_010-11a'/><line xml:id='KR3a0007_SBCK_010-11a.01'>兼其子兼其子者不祥莫大焉子大夫</line>
<line xml:id='KR3a0007_SBCK_010-11a.02'>何爲其若是工尹曰向吾望見子之面</line>
<line xml:id='KR3a0007_SBCK_010-11a.03'>今而後記子之心審如此汝將何之文</line>
<line xml:id='KR3a0007_SBCK_010-11a.04'>侯曰善太子擊前誦恭王之言誦三遍</line>
<line xml:id='KR3a0007_SBCK_010-11a.05'>而請習之</line>
<line xml:id='KR3a0007_SBCK_010-11a.06'>子贛之承或在塗見道側巾弊布擁蒙</line>
<line xml:id='KR3a0007_SBCK_010-11a.07'>而衣衰其名曰舟綽子贛問焉曰此至</line>
<line xml:id='KR3a0007_SBCK_010-11a.08'>承幾何嘿然不對子贛曰人問乎已而</line>
<line xml:id='KR3a0007_SBCK_010-11a.09'>不應何也屏其擁蒙而言曰望而黷人</line>
</surface>
<surface xml:id='KR3a0007_SBCK_010-11b-z'>
<pb ed='SBCK' n='010-11b' xml:id='KR3a0007_SBCK_010-11b'/><line xml:id='KR3a0007_SBCK_010-11b.01'>者仁乎覩而不識者智乎輕侮人者義</line>
<line xml:id='KR3a0007_SBCK_010-11b.02'>乎子贛下車曰賜不仁過問三言可復</line>
<line xml:id='KR3a0007_SBCK_010-11b.03'>聞乎曰是足於子矣吾不告子於是子</line>
<line xml:id='KR3a0007_SBCK_010-11b.04'>贛㕘偶則軾五偶則下</line>
<line xml:id='KR3a0007_SBCK_010-11b.05'>孫叔敖為楚令尹一國吏民皆來賀有</line>
<line xml:id='KR3a0007_SBCK_010-11b.06'>一老父衣麤衣冠白冠後來弔孫叔敖</line>
<line xml:id='KR3a0007_SBCK_010-11b.07'>正衣冠而出見之謂老父曰楚王不知</line>
<line xml:id='KR3a0007_SBCK_010-11b.08'>臣不肖使臣受吏民之垢人盡來賀子</line>
<line xml:id='KR3a0007_SBCK_010-11b.09'>獨後來弔豈有說乎父曰有說身已貴</line>
</surface>
<surface xml:id='KR3a0007_SBCK_010-12a-z'>
<pb ed='SBCK' n='010-12a' xml:id='KR3a0007_SBCK_010-12a'/><line xml:id='KR3a0007_SBCK_010-12a.01'>而驕人者民去之位已髙而擅權者君</line>
<line xml:id='KR3a0007_SBCK_010-12a.02'>惡之禄已厚而不知足者患處之孫叔</line>
<line xml:id='KR3a0007_SBCK_010-12a.03'>敖再拜曰敬受命願聞餘教父曰位已</line>
<line xml:id='KR3a0007_SBCK_010-12a.04'>髙而意益下官益大而心益小禄已厚</line>
<line xml:id='KR3a0007_SBCK_010-12a.05'>而慎不敢取君謹守此三者足以治楚</line>
<line xml:id='KR3a0007_SBCK_010-12a.06'>矣</line>
<line xml:id='KR3a0007_SBCK_010-12a.07'>魏安釐王十一年秦昭王謂左右曰今</line>
<line xml:id='KR3a0007_SBCK_010-12a.08'>時韓魏與秦孰强對曰不如秦强王曰</line>
<line xml:id='KR3a0007_SBCK_010-12a.09'>今時如耳魏齊與孟嘗芒卯孰賢對曰</line>
</surface>
<surface xml:id='KR3a0007_SBCK_010-12b-z'>
<pb ed='SBCK' n='010-12b' xml:id='KR3a0007_SBCK_010-12b'/><line xml:id='KR3a0007_SBCK_010-12b.01'>不如孟嘗芒卯之賢王曰以孟嘗芒卯</line>
<line xml:id='KR3a0007_SBCK_010-12b.02'>之賢率强韓魏以攻秦猶無柰寡人何</line>
<line xml:id='KR3a0007_SBCK_010-12b.03'>也今以無能如耳魏齊而率弱韓魏以</line>
<line xml:id='KR3a0007_SBCK_010-12b.04'>伐秦其無奈寡人何亦明矣左右皆曰</line>
<line xml:id='KR3a0007_SBCK_010-12b.05'>然申旗伏瑟而對曰王之料天下過矣</line>
<line xml:id='KR3a0007_SBCK_010-12b.06'>當六晉之時智氏最强滅范中行氏又</line>
<line xml:id='KR3a0007_SBCK_010-12b.07'>率韓魏之兵以圍趙襄子於晉陽決晉</line>
<line xml:id='KR3a0007_SBCK_010-12b.08'>水以灌晉陽之城不滿者三板智伯行</line>
<line xml:id='KR3a0007_SBCK_010-12b.09'>水魏宣子御韓康子為驂乘智伯曰吾</line>
</surface>
<surface xml:id='KR3a0007_SBCK_010-13a-z'>
<pb ed='SBCK' n='010-13a' xml:id='KR3a0007_SBCK_010-13a'/><line xml:id='KR3a0007_SBCK_010-13a.01'>始不知水可以亡人國也乃今知之汾</line>
<line xml:id='KR3a0007_SBCK_010-13a.02'>水可以灌安邑絳水可以灌平陽魏宣</line>
<line xml:id='KR3a0007_SBCK_010-13a.03'>子肘韓康子康子履魏宣子之足肘足</line>
<line xml:id='KR3a0007_SBCK_010-13a.04'>接於車上而智氏分身死國亡為天下</line>
<line xml:id='KR3a0007_SBCK_010-13a.05'>笑今秦雖强不過智氏韓魏雖弱尚賢</line>
<line xml:id='KR3a0007_SBCK_010-13a.06'>其在晉陽之下也此方其用肘足之時</line>
<line xml:id='KR3a0007_SBCK_010-13a.07'>願王之必勿易也於是秦王恐</line>
<line xml:id='KR3a0007_SBCK_010-13a.08'>魏公子牟東行穰侯送之曰先生將去</line>
<line xml:id='KR3a0007_SBCK_010-13a.09'>冉之山東矣獨無一言以教冉乎魏公</line>
</surface>
<surface xml:id='KR3a0007_SBCK_010-13b-z'>
<pb ed='SBCK' n='010-13b' xml:id='KR3a0007_SBCK_010-13b'/><line xml:id='KR3a0007_SBCK_010-13b.01'>子牟曰㣲君言之牟幾忘語君君知夫</line>
<line xml:id='KR3a0007_SBCK_010-13b.02'>官不與勢期而勢自至乎勢不與冨期</line>
<line xml:id='KR3a0007_SBCK_010-13b.03'>而冨自至乎冨不與貴期而貴自至乎</line>
<line xml:id='KR3a0007_SBCK_010-13b.04'>貴不與驕期而驕自至乎驕不與罪期</line>
<line xml:id='KR3a0007_SBCK_010-13b.05'>而罪自至乎罪不與死期而死自至乎</line>
<line xml:id='KR3a0007_SBCK_010-13b.06'>穰侯曰善敬受明教</line>
<line xml:id='KR3a0007_SBCK_010-13b.07'>髙上尊賢無以驕人聰明聖智無以窮</line>
<line xml:id='KR3a0007_SBCK_010-13b.08'>人資給疾速無以先人剛毅勇猛無以</line>
<line xml:id='KR3a0007_SBCK_010-13b.09'>勝人不知則問不能則學雖智必質然</line>
</surface>
<surface xml:id='KR3a0007_SBCK_010-14a-z'>
<pb ed='SBCK' n='010-14a' xml:id='KR3a0007_SBCK_010-14a'/><line xml:id='KR3a0007_SBCK_010-14a.01'>後辯之雖能必讓然後為之故士雖聰</line>
<line xml:id='KR3a0007_SBCK_010-14a.02'>明聖智自守以愚功被天下自守以讓</line>
<line xml:id='KR3a0007_SBCK_010-14a.03'>勇力距世自守以怯冨有天下自守以</line>
<line xml:id='KR3a0007_SBCK_010-14a.04'>㢘此所謂髙而不危滿而不溢者也</line>
<line xml:id='KR3a0007_SBCK_010-14a.05'>齊桓公為大臣具酒期以日中管仲後</line>
<line xml:id='KR3a0007_SBCK_010-14a.06'>至桓公舉觴以飲之管仲半棄酒桓公</line>
<line xml:id='KR3a0007_SBCK_010-14a.07'>曰期而後至飲而棄酒於禮可乎管仲</line>
<line xml:id='KR3a0007_SBCK_010-14a.08'>對曰臣聞酒入舌出舌出者言失言失</line>
<line xml:id='KR3a0007_SBCK_010-14a.09'>者身棄臣計棄身不如棄酒桓公笑曰</line>
</surface>
<surface xml:id='KR3a0007_SBCK_010-14b-z'>
<pb ed='SBCK' n='010-14b' xml:id='KR3a0007_SBCK_010-14b'/><line xml:id='KR3a0007_SBCK_010-14b.01'>仲父起就坐</line>
<line xml:id='KR3a0007_SBCK_010-14b.02'>楚恭王與晉厲公戰於鄢陵之時司馬</line>
<line xml:id='KR3a0007_SBCK_010-14b.03'>子反渇而求飲竪榖陽持酒而進之子</line>
<line xml:id='KR3a0007_SBCK_010-14b.04'>反曰退酒也榖陽曰非酒也子反又曰</line>
<line xml:id='KR3a0007_SBCK_010-14b.05'>退酒也榖陽又曰非酒也子反受而飲</line>
<line xml:id='KR3a0007_SBCK_010-14b.06'>之醉而寢恭王欲復戰使人召子反子</line>
<line xml:id='KR3a0007_SBCK_010-14b.07'>反辭以心疾於是恭王駕徃入幄聞酒</line>
<line xml:id='KR3a0007_SBCK_010-14b.08'>臭曰今日之戰所恃者司馬司馬至醉</line>
<line xml:id='KR3a0007_SBCK_010-14b.09'>如此是亡吾國而不恤吾衆也吾無以</line>
</surface>
<surface xml:id='KR3a0007_SBCK_010-15a-z'>
<pb ed='SBCK' n='010-15a' xml:id='KR3a0007_SBCK_010-15a'/><line xml:id='KR3a0007_SBCK_010-15a.01'>復戰矣於是乃誅子反以為戮還師夫</line>
<line xml:id='KR3a0007_SBCK_010-15a.02'>榖陽之進酒也非以妬子反忠愛之而</line>
<line xml:id='KR3a0007_SBCK_010-15a.03'>適足以殺之故曰小忠大忠之賊也小</line>
<line xml:id='KR3a0007_SBCK_010-15a.04'>利大利之殘也好戰之臣不可不察也</line>
<line xml:id='KR3a0007_SBCK_010-15a.05'>羞小恥以構大怨貪小利以亡大衆春</line>
<line xml:id='KR3a0007_SBCK_010-15a.06'>秋有其戒晉先軫是也先軫欲要功獲</line>
<line xml:id='KR3a0007_SBCK_010-15a.07'>名則以秦不假道之故請要秦師襄公</line>
<line xml:id='KR3a0007_SBCK_010-15a.08'>曰不可夫秦伯與吾先君有結先君一</line>
<line xml:id='KR3a0007_SBCK_010-15a.09'>日薨而興師擊之是孤之負吾先君敗</line>
</surface>
<surface xml:id='KR3a0007_SBCK_010-15b-z'>
<pb ed='SBCK' n='010-15b' xml:id='KR3a0007_SBCK_010-15b'/><line xml:id='KR3a0007_SBCK_010-15b.01'>隣國之交而失孝子之行也先軫曰先</line>
<line xml:id='KR3a0007_SBCK_010-15b.02'>君薨而不弔贈是無哀吾喪也興師徑</line>
<line xml:id='KR3a0007_SBCK_010-15b.03'>吾地而不假道是弱吾孤也且柩畢尚</line>
<line xml:id='KR3a0007_SBCK_010-15b.04'>薄屋無哀吾喪也興師卜曰大國師將</line>
<line xml:id='KR3a0007_SBCK_010-15b.05'>至請擊之則聽先軫興兵要之殽擊之</line>
<line xml:id='KR3a0007_SBCK_010-15b.06'>匹馬隻輪無脫者大結怨構禍於秦接</line>
<line xml:id='KR3a0007_SBCK_010-15b.07'>刃流血伏尸暴骸糜爛國家十有餘年</line>
<line xml:id='KR3a0007_SBCK_010-15b.08'>卒喪其師衆禍及大夫憂累後世故好</line>
<line xml:id='KR3a0007_SBCK_010-15b.09'>戰之臣不可不察也</line>
</surface>
<surface xml:id='KR3a0007_SBCK_010-16a-z'>
<pb ed='SBCK' n='010-16a' xml:id='KR3a0007_SBCK_010-16a'/><line xml:id='KR3a0007_SBCK_010-16a.01'>魯哀公問孔子曰予聞忘之甚者徙而</line>
<line xml:id='KR3a0007_SBCK_010-16a.02'>忘其妻有諸乎孔子對曰此非忘之甚</line>
<line xml:id='KR3a0007_SBCK_010-16a.03'>者也忘之甚者忘其身哀公曰可得聞</line>
<line xml:id='KR3a0007_SBCK_010-16a.04'>與對曰昔夏桀貴為天子冨有天下不</line>
<line xml:id='KR3a0007_SBCK_010-16a.05'>修禹之道毁壊辟法裂絶世祀荒淫于</line>
<line xml:id='KR3a0007_SBCK_010-16a.06'>樂沉酗于酒其臣有左師觸龍者謟䛕</line>
<line xml:id='KR3a0007_SBCK_010-16a.07'>不止湯誅桀左師觸龍者身死四支不</line>
<line xml:id='KR3a0007_SBCK_010-16a.08'>同壇而居此忘其身者也哀公愀然變</line>
<line xml:id='KR3a0007_SBCK_010-16a.09'>色曰善</line>
</surface>
<surface xml:id='KR3a0007_SBCK_010-16b-z'>
<pb ed='SBCK' n='010-16b' xml:id='KR3a0007_SBCK_010-16b'/><line xml:id='KR3a0007_SBCK_010-16b.01'>孔子之周觀於太廟右陛之前有金人</line>
<line xml:id='KR3a0007_SBCK_010-16b.02'>焉三緘其口而銘其背曰古之慎言人</line>
<line xml:id='KR3a0007_SBCK_010-16b.03'>也戒之哉戒之哉無多言多言多敗無</line>
<line xml:id='KR3a0007_SBCK_010-16b.04'>多事多事多患安樂必戒無行所悔勿</line>
<line xml:id='KR3a0007_SBCK_010-16b.05'>謂何傷其禍將長勿謂何害其禍將大</line>
<line xml:id='KR3a0007_SBCK_010-16b.06'>勿謂何殘其禍將然勿謂莫聞天妖伺</line>
<line xml:id='KR3a0007_SBCK_010-16b.07'>人熒熒不滅炎炎奈何㳙㳙不壅將成</line>
<line xml:id='KR3a0007_SBCK_010-16b.08'>江河緜緜不絶將成網羅青青不伐將</line>
<line xml:id='KR3a0007_SBCK_010-16b.09'>尋斧柯誠不能慎之禍之根也口是何</line>
</surface>
<surface xml:id='KR3a0007_SBCK_010-17a-z'>
<pb ed='SBCK' n='010-17a' xml:id='KR3a0007_SBCK_010-17a'/><line xml:id='KR3a0007_SBCK_010-17a.01'>傷禍之門也强梁者不得其死好勝者</line>
<line xml:id='KR3a0007_SBCK_010-17a.02'>必遇其敵盜怨主人民害其貴君子知</line>
<line xml:id='KR3a0007_SBCK_010-17a.03'>天下之不可蓋也故後之下之使人慕</line>
<line xml:id='KR3a0007_SBCK_010-17a.04'>之執雌持下莫能與之爭者人皆趨彼</line>
<line xml:id='KR3a0007_SBCK_010-17a.05'>我獨守此衆人惑惑我獨不從内藏我</line>
<line xml:id='KR3a0007_SBCK_010-17a.06'>知不與人論技我雖尊髙人莫害我夫</line>
<line xml:id='KR3a0007_SBCK_010-17a.07'>江河長百谷者以其卑下也天道無親</line>
<line xml:id='KR3a0007_SBCK_010-17a.08'>常與善人戒之哉戒之哉孔子顧謂弟</line>
<line xml:id='KR3a0007_SBCK_010-17a.09'>子曰記之此言雖鄙而中事情詩曰戰</line>
</surface>
<surface xml:id='KR3a0007_SBCK_010-17b-z'>
<pb ed='SBCK' n='010-17b' xml:id='KR3a0007_SBCK_010-17b'/><line xml:id='KR3a0007_SBCK_010-17b.01'>戰兢兢如臨深淵如履薄冰行身如此</line>
<line xml:id='KR3a0007_SBCK_010-17b.02'>豈以口遇禍哉</line>
<line xml:id='KR3a0007_SBCK_010-17b.03'>魯哀侯棄國而走齊齊侯曰君何年之</line>
<line xml:id='KR3a0007_SBCK_010-17b.04'>少而棄國之蚤魯哀侯曰臣始為太子</line>
<line xml:id='KR3a0007_SBCK_010-17b.05'>之時人多諫臣臣受而不用也人多愛</line>
<line xml:id='KR3a0007_SBCK_010-17b.06'>臣臣愛而不近也是則内無聞而外無</line>
<line xml:id='KR3a0007_SBCK_010-17b.07'>輔也是猶秋蓬惡於根本而美於枝葉</line>
<line xml:id='KR3a0007_SBCK_010-17b.08'>秋風一起根且㧞矣</line>
<line xml:id='KR3a0007_SBCK_010-17b.09'>孔子行遊中路聞哭者聲其音甚悲孔</line>
</surface>
<surface xml:id='KR3a0007_SBCK_010-18a-z'>
<pb ed='SBCK' n='010-18a' xml:id='KR3a0007_SBCK_010-18a'/><line xml:id='KR3a0007_SBCK_010-18a.01'>子曰驅之驅之前有異人音少進見之</line>
<line xml:id='KR3a0007_SBCK_010-18a.02'>丘吾子也擁鐮帶索而哭孔子辟車而</line>
<line xml:id='KR3a0007_SBCK_010-18a.03'>下問曰夫子非有喪也何哭之悲也丘</line>
<line xml:id='KR3a0007_SBCK_010-18a.04'>吾子對曰吾有三失孔子曰願聞三失</line>
<line xml:id='KR3a0007_SBCK_010-18a.05'>丘吾子曰吾少好學問周遍天下還後</line>
<line xml:id='KR3a0007_SBCK_010-18a.06'>吾親亡一失也事君奢驕諫不遂是二</line>
<line xml:id='KR3a0007_SBCK_010-18a.07'>失也厚交友而後絶三失也樹欲静乎</line>
<line xml:id='KR3a0007_SBCK_010-18a.08'>風不定子欲養乎親不待徃而不來者</line>
<line xml:id='KR3a0007_SBCK_010-18a.09'>年也不可得再見者親也請從此辭則</line>
</surface>
<surface xml:id='KR3a0007_SBCK_010-18b-z'>
<pb ed='SBCK' n='010-18b' xml:id='KR3a0007_SBCK_010-18b'/><line xml:id='KR3a0007_SBCK_010-18b.01'>自刎而死孔子曰弟子記之此足以爲</line>
<line xml:id='KR3a0007_SBCK_010-18b.02'>戒也於是弟子歸養親者十三人</line>
<line xml:id='KR3a0007_SBCK_010-18b.03'>孔子論詩至於正月之六章戄然曰不</line>
<line xml:id='KR3a0007_SBCK_010-18b.04'>逢時之君子豈不殆哉從上依世則廢</line>
<line xml:id='KR3a0007_SBCK_010-18b.05'>道違上離俗則危身世不與善已獨由</line>
<line xml:id='KR3a0007_SBCK_010-18b.06'>之則曰非妖則孽也是以桀殺關龍逄</line>
<line xml:id='KR3a0007_SBCK_010-18b.07'>紂殺王子比干故賢者不遇時常恐不</line>
<line xml:id='KR3a0007_SBCK_010-18b.08'>終焉詩曰謂天蓋髙不敢不跼謂地蓋</line>
<line xml:id='KR3a0007_SBCK_010-18b.09'>厚不敢不蹐此之謂也</line>
</surface>
<surface xml:id='KR3a0007_SBCK_010-19a-z'>
<pb ed='SBCK' n='010-19a' xml:id='KR3a0007_SBCK_010-19a'/><line xml:id='KR3a0007_SBCK_010-19a.01'>孔子見羅者其所得者皆黄口也孔子</line>
<line xml:id='KR3a0007_SBCK_010-19a.02'>曰黄口盡得大爵獨不得何也羅者對</line>
<line xml:id='KR3a0007_SBCK_010-19a.03'>曰黃口從大爵者不得大爵從黃口者</line>
<line xml:id='KR3a0007_SBCK_010-19a.04'>可得孔子顧謂弟子曰君子慎所從不</line>
<line xml:id='KR3a0007_SBCK_010-19a.05'>得其人則有羅網之患</line>
<line xml:id='KR3a0007_SBCK_010-19a.06'>修身正行不可以不慎嗜欲使行虧䜛</line>
<line xml:id='KR3a0007_SBCK_010-19a.07'>䛕亂正心衆口使意回憂患生於所忽</line>
<line xml:id='KR3a0007_SBCK_010-19a.08'>禍起於細㣲汙辱難湔洒敗事不可復</line>
<line xml:id='KR3a0007_SBCK_010-19a.09'>追不深念逺慮後悔當幾何夫徼幸者</line>
</surface>
<surface xml:id='KR3a0007_SBCK_010-19b-z'>
<pb ed='SBCK' n='010-19b' xml:id='KR3a0007_SBCK_010-19b'/><line xml:id='KR3a0007_SBCK_010-19b.01'>伐性之斧也嗜欲者逐禍之馬也謾䛕</line>
<line xml:id='KR3a0007_SBCK_010-19b.02'>者窮辱之舍也取虐於人者趨禍之路</line>
<line xml:id='KR3a0007_SBCK_010-19b.03'>也故曰去徼幸務忠信節嗜欲無取虐</line>
<line xml:id='KR3a0007_SBCK_010-19b.04'>於人則稱為君子名聲常存怨生於不</line>
<line xml:id='KR3a0007_SBCK_010-19b.05'>報禍生於多福安危存於自處不困在</line>
<line xml:id='KR3a0007_SBCK_010-19b.06'>於蚤豫存亡在於得人慎終如始乃能</line>
<line xml:id='KR3a0007_SBCK_010-19b.07'>長乆能行此五者可以全身巳所不欲</line>
<line xml:id='KR3a0007_SBCK_010-19b.08'>勿施於人是謂要道也</line>
<line xml:id='KR3a0007_SBCK_010-19b.09'>顔回將西遊問於孔子曰何以為身孔</line>
</surface>
<surface xml:id='KR3a0007_SBCK_010-20a-z'>
<pb ed='SBCK' n='010-20a' xml:id='KR3a0007_SBCK_010-20a'/><line xml:id='KR3a0007_SBCK_010-20a.01'>子曰恭敬忠信可以為身恭則免於衆</line>
<line xml:id='KR3a0007_SBCK_010-20a.02'>敬則人愛之忠則人與之信則人恃之</line>
<line xml:id='KR3a0007_SBCK_010-20a.03'>人所愛人所與人所恃必免於患矣可</line>
<line xml:id='KR3a0007_SBCK_010-20a.04'>以臨國家何况於身乎故不比數而比</line>
<line xml:id='KR3a0007_SBCK_010-20a.05'>踈不亦逺乎不修中而修外不亦反乎</line>
<line xml:id='KR3a0007_SBCK_010-20a.06'>不先慮事臨難乃謀不亦晩乎</line>
<line xml:id='KR3a0007_SBCK_010-20a.07'>凡司其身必慎五本一曰柔以仁二曰</line>
<line xml:id='KR3a0007_SBCK_010-20a.08'>誠以信三曰冨而貴毋敢以驕人四曰</line>
<line xml:id='KR3a0007_SBCK_010-20a.09'>恭以敬五曰寛以静思此五者則無凶</line>
</surface>
<surface xml:id='KR3a0007_SBCK_010-20b-z'>
<pb ed='SBCK' n='010-20b' xml:id='KR3a0007_SBCK_010-20b'/><line xml:id='KR3a0007_SBCK_010-20b.01'>命曰能治敬以助天時凶命不至而禍</line>
<line xml:id='KR3a0007_SBCK_010-20b.02'>不來敬人者非敬人也自敬也貴人者</line>
<line xml:id='KR3a0007_SBCK_010-20b.03'>非貴人也自貴也昔者吾嘗見天雨金</line>
<line xml:id='KR3a0007_SBCK_010-20b.04'>石與血吾嘗見四月十日並出有與天</line>
<line xml:id='KR3a0007_SBCK_010-20b.05'>滑吾嘗見髙山之崩深谷之窒大都王</line>
<line xml:id='KR3a0007_SBCK_010-20b.06'>宫之破大國之滅吾嘗見髙山之爲裂</line>
<line xml:id='KR3a0007_SBCK_010-20b.07'>深淵之沙竭貴人之車裂吾嘗見稠林</line>
<line xml:id='KR3a0007_SBCK_010-20b.08'>之無木平原爲谿谷君子爲御僕吾嘗</line>
<line xml:id='KR3a0007_SBCK_010-20b.09'>見江河乾爲坑正冬采榆葉仲夏雨雪</line>
</surface>
<surface xml:id='KR3a0007_SBCK_010-21a-z'>
<pb ed='SBCK' n='010-21a' xml:id='KR3a0007_SBCK_010-21a'/><line xml:id='KR3a0007_SBCK_010-21a.01'>霜千乘之君萬乘之主死而不葬是故</line>
<line xml:id='KR3a0007_SBCK_010-21a.02'>君子敬以成其名小人敬以除其刑奈</line>
<line xml:id='KR3a0007_SBCK_010-21a.03'>何無戒而不慎五本哉</line>
<line xml:id='KR3a0007_SBCK_010-21a.04'>魯有恭士名曰机汜行年七十其恭益</line>
<line xml:id='KR3a0007_SBCK_010-21a.05'>甚冬日行隂夏日行陽市次不敢不行</line>
<line xml:id='KR3a0007_SBCK_010-21a.06'>參行必隨坐必危一食之間三起不羞</line>
<line xml:id='KR3a0007_SBCK_010-21a.07'>見衣裘褐之士則為之禮魯君問曰机</line>
<line xml:id='KR3a0007_SBCK_010-21a.08'>子年甚長矣不可釋恭乎机汜對曰君</line>
<line xml:id='KR3a0007_SBCK_010-21a.09'>子好恭以成其名小人學恭以除其刑</line>
</surface>
<surface xml:id='KR3a0007_SBCK_010-21b-z'>
<pb ed='SBCK' n='010-21b' xml:id='KR3a0007_SBCK_010-21b'/><line xml:id='KR3a0007_SBCK_010-21b.01'>對君之坐豈不安哉尚有差跌一食之</line>
<line xml:id='KR3a0007_SBCK_010-21b.02'>上豈不美哉尚有哽噎今若汜所謂幸</line>
<line xml:id='KR3a0007_SBCK_010-21b.03'>者也固未能自必鴻鵠飛冲天豈不髙</line>
<line xml:id='KR3a0007_SBCK_010-21b.04'>哉矰繳尚得而加之虎豹為猛人尚食</line>
<line xml:id='KR3a0007_SBCK_010-21b.05'>其肉席其皮譽人者少惡人者多行年</line>
<line xml:id='KR3a0007_SBCK_010-21b.06'>七十常恐斧質之加於汜者何釋恭為</line>
<line xml:id='KR3a0007_SBCK_010-21b.07'>成回學於子路三年回恭敬不已子路</line>
<line xml:id='KR3a0007_SBCK_010-21b.08'>問其故何也回對曰臣聞之行者比於</line>
<line xml:id='KR3a0007_SBCK_010-21b.09'>鳥上畏鷹鸇下畏網羅夫人為善者少</line>
</surface>
<surface xml:id='KR3a0007_SBCK_010-22a-z'>
<pb ed='SBCK' n='010-22a' xml:id='KR3a0007_SBCK_010-22a'/><line xml:id='KR3a0007_SBCK_010-22a.01'>為䜛者多若身不死安知禍罪不施行</line>
<line xml:id='KR3a0007_SBCK_010-22a.02'>年七十常恐行節之虧回是以恭敬待</line>
<line xml:id='KR3a0007_SBCK_010-22a.03'>大命子路稽首曰君子哉</line>
</surface>
<surface xml:id='KR3a0007_SBCK_010-22b-z'>
<pb ed='SBCK' n='010-22b' xml:id='KR3a0007_SBCK_010-22b'/></surface>
<surface xml:id='KR3a0007_SBCK_010-22b-z'>
<pb ed='SBCK' n='010-22b' xml:id='KR3a0007_SBCK_010-22b'/></surface>
</surfaceGrp>
