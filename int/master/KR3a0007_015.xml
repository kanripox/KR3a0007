<surfaceGrp xmlns='http://www.tei-c.org/ns/1.0' xml:id='KR3a0007_master_015'>
<surface type='dummy'></surface>
<surface xml:id='KR3a0007_SBCK_015-1a-z'>
<pb ed='SBCK' n='015-1a' xml:id='KR3a0007_SBCK_015-1a'/><line xml:id='KR3a0007_SBCK_015-1a.01'>說苑卷第十五</line>
<line xml:id='KR3a0007_SBCK_015-1a.02'>　　指武</line>
<line xml:id='KR3a0007_SBCK_015-1a.03'>司馬法曰國雖大好戰必亡天下雖安</line>
<line xml:id='KR3a0007_SBCK_015-1a.04'>忘戰必危易曰君子以除戎器戒不虞</line>
<line xml:id='KR3a0007_SBCK_015-1a.05'>夫兵不可玩玩則無威兵不可廢廢則</line>
<line xml:id='KR3a0007_SBCK_015-1a.06'>召冦昔吳王夫差好戰而亡徐偃王無</line>
<line xml:id='KR3a0007_SBCK_015-1a.07'>武亦滅故明王之制國也上不玩兵下</line>
<line xml:id='KR3a0007_SBCK_015-1a.08'>不廢武易曰存不忘亡是以身安而國</line>
<line xml:id='KR3a0007_SBCK_015-1a.09'>家可保也</line>
</surface>
<surface xml:id='KR3a0007_SBCK_015-1b-z'>
<pb ed='SBCK' n='015-1b' xml:id='KR3a0007_SBCK_015-1b'/><line xml:id='KR3a0007_SBCK_015-1b.01'>秦昭王中朝而歎曰夫楚劒利倡優拙</line>
<line xml:id='KR3a0007_SBCK_015-1b.02'>夫劒利則士多慓悍倡優拙則思慮逺</line>
<line xml:id='KR3a0007_SBCK_015-1b.03'>也吾恐楚之謀秦也此謂當吉念凶而</line>
<line xml:id='KR3a0007_SBCK_015-1b.04'>存不忘亡也卒以成覇焉</line>
<line xml:id='KR3a0007_SBCK_015-1b.05'>王孫厲謂楚文王曰徐偃王好行仁義</line>
<line xml:id='KR3a0007_SBCK_015-1b.06'>之道漢東諸侯三十二國盡服矣王若</line>
<line xml:id='KR3a0007_SBCK_015-1b.07'>不伐楚必事徐王曰若信有道不可伐</line>
<line xml:id='KR3a0007_SBCK_015-1b.08'>也對曰大之伐小强之伐弱猶大魚之</line>
<line xml:id='KR3a0007_SBCK_015-1b.09'>吞小魚也若虎之食豚也惡有其不得</line>
</surface>
<surface xml:id='KR3a0007_SBCK_015-2a-z'>
<pb ed='SBCK' n='015-2a' xml:id='KR3a0007_SBCK_015-2a'/><line xml:id='KR3a0007_SBCK_015-2a.01'>理文王遂興師伐徐殘之徐偃王將死</line>
<line xml:id='KR3a0007_SBCK_015-2a.02'>曰吾頼於文徳而不明武備好行仁義</line>
<line xml:id='KR3a0007_SBCK_015-2a.03'>之道而不知詐人之心以至於此夫古</line>
<line xml:id='KR3a0007_SBCK_015-2a.04'>之王者其有備乎</line>
<line xml:id='KR3a0007_SBCK_015-2a.05'>吳起為苑守行縣適息問屈宜臼曰王</line>
<line xml:id='KR3a0007_SBCK_015-2a.06'>不知起不肖以為苑守先生將何以教</line>
<line xml:id='KR3a0007_SBCK_015-2a.07'>之屈公不對居一年王以為令尹行縣</line>
<line xml:id='KR3a0007_SBCK_015-2a.08'>適息問屈宜臼曰起問先生先生不教</line>
<line xml:id='KR3a0007_SBCK_015-2a.09'>今王不知起不肖以為令尹先生試觀</line>
</surface>
<surface xml:id='KR3a0007_SBCK_015-2b-z'>
<pb ed='SBCK' n='015-2b' xml:id='KR3a0007_SBCK_015-2b'/><line xml:id='KR3a0007_SBCK_015-2b.01'>起為之也屈公曰子將奈何吳起曰將</line>
<line xml:id='KR3a0007_SBCK_015-2b.02'>均楚國之爵而平其禄損其有餘而繼</line>
<line xml:id='KR3a0007_SBCK_015-2b.03'>其不足厲甲兵以時爭於天下屈公曰</line>
<line xml:id='KR3a0007_SBCK_015-2b.04'>吾聞昔善治國家者不變故不易常今</line>
<line xml:id='KR3a0007_SBCK_015-2b.05'>子將均楚國之爵而平其禄損其有餘</line>
<line xml:id='KR3a0007_SBCK_015-2b.06'>而繼其不足是變其故而易其常也且</line>
<line xml:id='KR3a0007_SBCK_015-2b.07'>吾聞兵者凶器也爭者逆徳也今子隂</line>
<line xml:id='KR3a0007_SBCK_015-2b.08'>謀逆德好用凶器殆人所棄逆之至也</line>
<line xml:id='KR3a0007_SBCK_015-2b.09'>淫泆之事也行者不利且子用魯兵不</line>
</surface>
<surface xml:id='KR3a0007_SBCK_015-3a-z'>
<pb ed='SBCK' n='015-3a' xml:id='KR3a0007_SBCK_015-3a'/><line xml:id='KR3a0007_SBCK_015-3a.01'>宜得志於齊而得志焉子用魏兵不宜</line>
<line xml:id='KR3a0007_SBCK_015-3a.02'>得志於秦而得志焉吾聞之曰非禍人</line>
<line xml:id='KR3a0007_SBCK_015-3a.03'>不能成禍吾固怪吾王之數逆天道至</line>
<line xml:id='KR3a0007_SBCK_015-3a.04'>今無禍嘻且待夫子也吳起愓然曰尚</line>
<line xml:id='KR3a0007_SBCK_015-3a.05'>可更乎屈公曰不可吳起曰起之為人</line>
<line xml:id='KR3a0007_SBCK_015-3a.06'>謀屈公曰成刑之徒不可更巳子不如</line>
<line xml:id='KR3a0007_SBCK_015-3a.07'>敦䖏而䔍行之楚國無貴于舉賢</line>
<line xml:id='KR3a0007_SBCK_015-3a.08'>春秋記國家存亡以察來世雖有廣土</line>
<line xml:id='KR3a0007_SBCK_015-3a.09'>衆民堅甲利兵威猛之將士卒不親附</line>
</surface>
<surface xml:id='KR3a0007_SBCK_015-3b-z'>
<pb ed='SBCK' n='015-3b' xml:id='KR3a0007_SBCK_015-3b'/><line xml:id='KR3a0007_SBCK_015-3b.01'>不可以戰勝取功晋侯獲於韓楚子玉</line>
<line xml:id='KR3a0007_SBCK_015-3b.02'>得臣敗於城濮蔡不待敵而衆潰故語</line>
<line xml:id='KR3a0007_SBCK_015-3b.03'>曰文王不能使不附之民先軫不能戰</line>
<line xml:id='KR3a0007_SBCK_015-3b.04'>不教之卒造父王良不能以弊車不作</line>
<line xml:id='KR3a0007_SBCK_015-3b.05'>之馬趨疾而致逺羿逢䝉不能以枉矢</line>
<line xml:id='KR3a0007_SBCK_015-3b.06'>弱弓射逺中微故强弱成敗之要在乎</line>
<line xml:id='KR3a0007_SBCK_015-3b.07'>附士卒教習之而已</line>
<line xml:id='KR3a0007_SBCK_015-3b.08'>内治未得不可以正外本惠未襲不可</line>
<line xml:id='KR3a0007_SBCK_015-3b.09'>以制末是以春秋先京師而後諸夏先</line>
</surface>
<surface xml:id='KR3a0007_SBCK_015-4a-z'>
<pb ed='SBCK' n='015-4a' xml:id='KR3a0007_SBCK_015-4a'/><line xml:id='KR3a0007_SBCK_015-4a.01'>諸華而後夷狄及周惠王以遭亂世繼</line>
<line xml:id='KR3a0007_SBCK_015-4a.02'>先王之體而强楚稱王諸侯背叛欲申</line>
<line xml:id='KR3a0007_SBCK_015-4a.03'>先王之命一統天下不先廣養京師以</line>
<line xml:id='KR3a0007_SBCK_015-4a.04'>及諸夏諸夏以及夷狄内治未得忿則</line>
<line xml:id='KR3a0007_SBCK_015-4a.05'>不料力權得失興兵而征强楚師大敗</line>
<line xml:id='KR3a0007_SBCK_015-4a.06'>撙辱不行大為天下笑幸逢齊桓公以</line>
<line xml:id='KR3a0007_SBCK_015-4a.07'>得安尊故内治未得不可以正外本惠</line>
<line xml:id='KR3a0007_SBCK_015-4a.08'>未襲不可以制末</line>
<line xml:id='KR3a0007_SBCK_015-4a.09'>將師受命者將率入軍吏畢入皆北面</line>
</surface>
<surface xml:id='KR3a0007_SBCK_015-4b-z'>
<pb ed='SBCK' n='015-4b' xml:id='KR3a0007_SBCK_015-4b'/><line xml:id='KR3a0007_SBCK_015-4b.01'>再拜稽首受命天子南面而授之鉞東</line>
<line xml:id='KR3a0007_SBCK_015-4b.02'>行西面而揖之示弗御也故受命而出</line>
<line xml:id='KR3a0007_SBCK_015-4b.03'>忘其國即戎忘其家聞枹鼓之聲唯恐</line>
<line xml:id='KR3a0007_SBCK_015-4b.04'>不勝忘其身故必死必死不如樂死樂</line>
<line xml:id='KR3a0007_SBCK_015-4b.05'>死不如甘死甘死不如義死義死不如</line>
<line xml:id='KR3a0007_SBCK_015-4b.06'>視死如歸此之謂也故一人必死十人</line>
<line xml:id='KR3a0007_SBCK_015-4b.07'>弗能待也十人必死百人弗能待也百</line>
<line xml:id='KR3a0007_SBCK_015-4b.08'>人必死千人不能待也千人必死萬人</line>
<line xml:id='KR3a0007_SBCK_015-4b.09'>弗能待也萬人必死横行乎天下令行</line>
</surface>
<surface xml:id='KR3a0007_SBCK_015-5a-z'>
<pb ed='SBCK' n='015-5a' xml:id='KR3a0007_SBCK_015-5a'/><line xml:id='KR3a0007_SBCK_015-5a.01'>禁止王者之師也</line>
<line xml:id='KR3a0007_SBCK_015-5a.02'>田單為齊上將軍興師十萬將以攻翟</line>
<line xml:id='KR3a0007_SBCK_015-5a.03'>徃見魯仲連子仲連子曰將軍之攻翟</line>
<line xml:id='KR3a0007_SBCK_015-5a.04'>必不能下矣田將軍曰單以五里之城</line>
<line xml:id='KR3a0007_SBCK_015-5a.05'>十里之郭復齊之國何為攻翟不能下</line>
<line xml:id='KR3a0007_SBCK_015-5a.06'>去上車不與言决攻翟三月而不能下</line>
<line xml:id='KR3a0007_SBCK_015-5a.07'>齊嬰兒謡之曰大冠如箕長劒拄頥攻</line>
<line xml:id='KR3a0007_SBCK_015-5a.08'>翟不能下壘於梧丘於是田將軍恐駭</line>
<line xml:id='KR3a0007_SBCK_015-5a.09'>徃見仲連子曰先生何以知單之攻翟</line>
</surface>
<surface xml:id='KR3a0007_SBCK_015-5b-z'>
<pb ed='SBCK' n='015-5b' xml:id='KR3a0007_SBCK_015-5b'/><line xml:id='KR3a0007_SBCK_015-5b.01'>不能下也仲連子曰夫將軍在即墨之</line>
<line xml:id='KR3a0007_SBCK_015-5b.02'>時坐則織蕢立則杖臿為士卒倡曰宗</line>
<line xml:id='KR3a0007_SBCK_015-5b.03'>廟亡矣䰟魄喪矣歸何黨矣故將有死</line>
<line xml:id='KR3a0007_SBCK_015-5b.04'>之心士卒無生之氣今將軍東有掖邑</line>
<line xml:id='KR3a0007_SBCK_015-5b.05'>之封西有淄上之寳金銀黃帶馳騁乎</line>
<line xml:id='KR3a0007_SBCK_015-5b.06'>淄澠之間是以樂生而惡死也田將軍</line>
<line xml:id='KR3a0007_SBCK_015-5b.07'>明日結髪徑立矢石之所乃引枹而鼓</line>
<line xml:id='KR3a0007_SBCK_015-5b.08'>之翟人下之故將者士之心也士者將</line>
<line xml:id='KR3a0007_SBCK_015-5b.09'>之枝體也心猶與則枝體不用田將軍</line>
</surface>
<surface xml:id='KR3a0007_SBCK_015-6a-z'>
<pb ed='SBCK' n='015-6a' xml:id='KR3a0007_SBCK_015-6a'/><line xml:id='KR3a0007_SBCK_015-6a.01'>之謂乎</line>
<line xml:id='KR3a0007_SBCK_015-6a.02'>晋智伯伐鄭齊田恒救之有登盖必身</line>
<line xml:id='KR3a0007_SBCK_015-6a.03'>立焉車徒有不進者必令助之壘合而</line>
<line xml:id='KR3a0007_SBCK_015-6a.04'>後敢䖏井竈成而後敢食智伯曰吾聞</line>
<line xml:id='KR3a0007_SBCK_015-6a.05'>田恒新得國而愛其民内同其財外同</line>
<line xml:id='KR3a0007_SBCK_015-6a.06'>其勤勞治軍若此其得衆也不可待也</line>
<line xml:id='KR3a0007_SBCK_015-6a.07'>乃去之耳</line>
<line xml:id='KR3a0007_SBCK_015-6a.08'>太公兵法曰致慈愛之心立武威之戰</line>
<line xml:id='KR3a0007_SBCK_015-6a.09'>以畢其衆練其精銳砥礪其節以高其</line>
</surface>
<surface xml:id='KR3a0007_SBCK_015-6b-z'>
<pb ed='SBCK' n='015-6b' xml:id='KR3a0007_SBCK_015-6b'/><line xml:id='KR3a0007_SBCK_015-6b.01'>氣分為五選異其旗章勿使冒亂堅其</line>
<line xml:id='KR3a0007_SBCK_015-6b.02'>行陣連其什伍以禁淫非壘陳之次車</line>
<line xml:id='KR3a0007_SBCK_015-6b.03'>騎之䖏勒兵之勢軍之法令賞罰之數</line>
<line xml:id='KR3a0007_SBCK_015-6b.04'>使士赴火蹈刃陷陳取將死不旋踵者</line>
<line xml:id='KR3a0007_SBCK_015-6b.05'>多異於今之將者也</line>
<line xml:id='KR3a0007_SBCK_015-6b.06'>孝昭皇帝時北軍監御史為姦穿北門</line>
<line xml:id='KR3a0007_SBCK_015-6b.07'>垣以為賈區胡建守北軍尉貧無車馬</line>
<line xml:id='KR3a0007_SBCK_015-6b.08'>常步與走卒起居所以慰愛走卒甚厚</line>
<line xml:id='KR3a0007_SBCK_015-6b.09'>建欲誅監御史乃約其走卒曰我欲與</line>
</surface>
<surface xml:id='KR3a0007_SBCK_015-7a-z'>
<pb ed='SBCK' n='015-7a' xml:id='KR3a0007_SBCK_015-7a'/><line xml:id='KR3a0007_SBCK_015-7a.01'>公有所誅吾言取之則取之斬之則斬</line>
<line xml:id='KR3a0007_SBCK_015-7a.02'>之於是當選士馬日䕶軍諸校列坐堂</line>
<line xml:id='KR3a0007_SBCK_015-7a.03'>皇上監御史亦坐建從走卒趨至堂下</line>
<line xml:id='KR3a0007_SBCK_015-7a.04'>拜謁因上堂走卒皆上建跪指監御史</line>
<line xml:id='KR3a0007_SBCK_015-7a.05'>曰取彼走卒前拽下堂建曰斬之遂斬</line>
<line xml:id='KR3a0007_SBCK_015-7a.06'>監御史䕶軍及諸校皆愕驚不知所以</line>
<line xml:id='KR3a0007_SBCK_015-7a.07'>建亦已有成奏在其懷遂上奏以聞曰</line>
<line xml:id='KR3a0007_SBCK_015-7a.08'>臣聞軍法立武以威衆誅惡以禁邪今</line>
<line xml:id='KR3a0007_SBCK_015-7a.09'>北軍監御史公穿軍垣以求賈利買賣</line>
</surface>
<surface xml:id='KR3a0007_SBCK_015-7b-z'>
<pb ed='SBCK' n='015-7b' xml:id='KR3a0007_SBCK_015-7b'/><line xml:id='KR3a0007_SBCK_015-7b.01'>以與士市不立剛武之心勇猛之意以</line>
<line xml:id='KR3a0007_SBCK_015-7b.02'>率先士大夫尤失理不公臣聞黄帝理</line>
<line xml:id='KR3a0007_SBCK_015-7b.03'>法曰壘壁已具行不由路謂之姦人姦</line>
<line xml:id='KR3a0007_SBCK_015-7b.04'>人者殺臣謹以斬之昧死以聞制曰司</line>
<line xml:id='KR3a0007_SBCK_015-7b.05'>馬法曰國容不入軍軍容不入國也建</line>
<line xml:id='KR3a0007_SBCK_015-7b.06'>有何疑焉建由是名興後至渭城令死</line>
<line xml:id='KR3a0007_SBCK_015-7b.07'>至今渭城有其祠也</line>
<line xml:id='KR3a0007_SBCK_015-7b.08'>魯石公劒迫則能應感則能動䀛穆無</line>
<line xml:id='KR3a0007_SBCK_015-7b.09'>窮變無形像復柔委從如影與響如尨</line>
</surface>
<surface xml:id='KR3a0007_SBCK_015-8a-z'>
<pb ed='SBCK' n='015-8a' xml:id='KR3a0007_SBCK_015-8a'/><line xml:id='KR3a0007_SBCK_015-8a.01'>之守户如輪之逐馬響之應聲影之像</line>
<line xml:id='KR3a0007_SBCK_015-8a.02'>形也閶不及鞈呼不及吸足舉不及集</line>
<line xml:id='KR3a0007_SBCK_015-8a.03'>相離若蟬翼尚在肱北眉睫之微曾不</line>
<line xml:id='KR3a0007_SBCK_015-8a.04'>可以大息小以小况大用兵之道其猶</line>
<line xml:id='KR3a0007_SBCK_015-8a.05'>然乎此善當敵者也未及夫折衝於未</line>
<line xml:id='KR3a0007_SBCK_015-8a.06'>形之前者揖讓乎廟堂之上而施惠乎</line>
<line xml:id='KR3a0007_SBCK_015-8a.07'>百萬之民故居則無變動戰則不血刃</line>
<line xml:id='KR3a0007_SBCK_015-8a.08'>其湯武之兵與</line>
<line xml:id='KR3a0007_SBCK_015-8a.09'>孔子北遊東上農山子路子貢顔淵從</line>
</surface>
<surface xml:id='KR3a0007_SBCK_015-8b-z'>
<pb ed='SBCK' n='015-8b' xml:id='KR3a0007_SBCK_015-8b'/><line xml:id='KR3a0007_SBCK_015-8b.01'>焉孔子喟然歎曰登髙望下使人心悲</line>
<line xml:id='KR3a0007_SBCK_015-8b.02'>二三子者各言爾志丘將聽之子路曰</line>
<line xml:id='KR3a0007_SBCK_015-8b.03'>願得白羽若月赤羽若日鍾鼔之音上</line>
<line xml:id='KR3a0007_SBCK_015-8b.04'>聞乎天旌旗翩翻下蟠於地由且舉兵</line>
<line xml:id='KR3a0007_SBCK_015-8b.05'>而擊之必也攘地千里獨由能耳使夫</line>
<line xml:id='KR3a0007_SBCK_015-8b.06'>二子為我從焉孔子曰勇㦲士乎憤憤</line>
<line xml:id='KR3a0007_SBCK_015-8b.07'>者乎子貢曰賜也願齊楚合戰於莽洋</line>
<line xml:id='KR3a0007_SBCK_015-8b.08'>之野兩壘相當旌旗相望塵埃相接接</line>
<line xml:id='KR3a0007_SBCK_015-8b.09'>戰搆兵賜願著縞衣白冠陳説白刃之</line>
</surface>
<surface xml:id='KR3a0007_SBCK_015-9a-z'>
<pb ed='SBCK' n='015-9a' xml:id='KR3a0007_SBCK_015-9a'/><line xml:id='KR3a0007_SBCK_015-9a.01'>間解兩國之患獨賜能耳使夫二子者</line>
<line xml:id='KR3a0007_SBCK_015-9a.02'>為我從焉孔子曰辯哉士乎僊僊者乎</line>
<line xml:id='KR3a0007_SBCK_015-9a.03'>顔淵獨不言孔子曰回來若獨何不願</line>
<line xml:id='KR3a0007_SBCK_015-9a.04'>乎顔淵曰文武之事二子已言之回何</line>
<line xml:id='KR3a0007_SBCK_015-9a.05'>敢與焉孔子曰若鄙心不與焉苐言之</line>
<line xml:id='KR3a0007_SBCK_015-9a.06'>顔淵曰回聞鮑魚蘭芷不同篋而蔵堯</line>
<line xml:id='KR3a0007_SBCK_015-9a.07'>舜桀紂不同國而治二子之言與回言</line>
<line xml:id='KR3a0007_SBCK_015-9a.08'>異回願得明王聖主而相之使城郭不</line>
<line xml:id='KR3a0007_SBCK_015-9a.09'>修溝池不越鍛劒㦸以為農器使天下</line>
</surface>
<surface xml:id='KR3a0007_SBCK_015-9b-z'>
<pb ed='SBCK' n='015-9b' xml:id='KR3a0007_SBCK_015-9b'/><line xml:id='KR3a0007_SBCK_015-9b.01'>千嵗無戰闘之患如此則由何憤憤而</line>
<line xml:id='KR3a0007_SBCK_015-9b.02'>撃賜又何僊僊而使乎孔子曰美㦲德</line>
<line xml:id='KR3a0007_SBCK_015-9b.03'>乎姚姚者乎子路舉手問曰願聞夫子</line>
<line xml:id='KR3a0007_SBCK_015-9b.04'>之意孔子曰吾所願者顔氏之計吾願</line>
<line xml:id='KR3a0007_SBCK_015-9b.05'>負衣冠而從顔氏子也</line>
<line xml:id='KR3a0007_SBCK_015-9b.06'>魯哀公問於仲尼曰吾欲小則守大則</line>
<line xml:id='KR3a0007_SBCK_015-9b.07'>攻其道若何仲尼曰若朝廷有禮上下</line>
<line xml:id='KR3a0007_SBCK_015-9b.08'>有親民之衆皆君之畜也君將誰攻若</line>
<line xml:id='KR3a0007_SBCK_015-9b.09'>朝廷無禮上下無親民衆皆君之讎也</line>
</surface>
<surface xml:id='KR3a0007_SBCK_015-10a-z'>
<pb ed='SBCK' n='015-10a' xml:id='KR3a0007_SBCK_015-10a'/><line xml:id='KR3a0007_SBCK_015-10a.01'>君將誰與守於是廢澤梁之禁弛關市</line>
<line xml:id='KR3a0007_SBCK_015-10a.02'>之征以為民惠也</line>
<line xml:id='KR3a0007_SBCK_015-10a.03'>文王曰吾欲用兵誰可伐宻須氏疑於</line>
<line xml:id='KR3a0007_SBCK_015-10a.04'>我可先徃伐管叔曰不可其君天下之</line>
<line xml:id='KR3a0007_SBCK_015-10a.05'>明君也伐之不義太公望曰臣聞之先</line>
<line xml:id='KR3a0007_SBCK_015-10a.06'>王伐枉不伐順伐險不伐易伐過不伐</line>
<line xml:id='KR3a0007_SBCK_015-10a.07'>不及文王曰善遂伐宻須氏滅之也</line>
<line xml:id='KR3a0007_SBCK_015-10a.08'>武王將伐紂召太公望而問之曰吾欲</line>
<line xml:id='KR3a0007_SBCK_015-10a.09'>不戰而知勝不卜而知吉使非其人為</line>
</surface>
<surface xml:id='KR3a0007_SBCK_015-10b-z'>
<pb ed='SBCK' n='015-10b' xml:id='KR3a0007_SBCK_015-10b'/><line xml:id='KR3a0007_SBCK_015-10b.01'>之有道乎太公對曰有道王得衆人之</line>
<line xml:id='KR3a0007_SBCK_015-10b.02'>心以圖不道則不戰而知勝矣以賢伐</line>
<line xml:id='KR3a0007_SBCK_015-10b.03'>不肖則不卜而知吉矣彼害之我利之</line>
<line xml:id='KR3a0007_SBCK_015-10b.04'>雖非吾民可得而使也武王曰善乃召</line>
<line xml:id='KR3a0007_SBCK_015-10b.05'>周公而問焉曰天下之圖事者皆以殷</line>
<line xml:id='KR3a0007_SBCK_015-10b.06'>為天子以周為諸侯以諸侯攻天子勝</line>
<line xml:id='KR3a0007_SBCK_015-10b.07'>之有道乎周公對曰殷信天子周信諸</line>
<line xml:id='KR3a0007_SBCK_015-10b.08'>侯則無勝之道矣何可攻乎武王忿然</line>
<line xml:id='KR3a0007_SBCK_015-10b.09'>曰汝言有說乎周公對曰臣聞之攻禮</line>
</surface>
<surface xml:id='KR3a0007_SBCK_015-11a-z'>
<pb ed='SBCK' n='015-11a' xml:id='KR3a0007_SBCK_015-11a'/><line xml:id='KR3a0007_SBCK_015-11a.01'>者為賊攻義者為殘失其民制為匹夫</line>
<line xml:id='KR3a0007_SBCK_015-11a.02'>王攻其失民者也何攻天子乎武王曰</line>
<line xml:id='KR3a0007_SBCK_015-11a.03'>善乃起衆舉師與殷戰於牧之野大敗</line>
<line xml:id='KR3a0007_SBCK_015-11a.04'>殷人上堂見玉曰誰之玉也曰諸侯之</line>
<line xml:id='KR3a0007_SBCK_015-11a.05'>玉即取而歸之於諸侯天下聞之曰武</line>
<line xml:id='KR3a0007_SBCK_015-11a.06'>王亷於財矣入室見女曰誰之女也曰</line>
<line xml:id='KR3a0007_SBCK_015-11a.07'>諸侯之女也即取而歸之於諸侯天下</line>
<line xml:id='KR3a0007_SBCK_015-11a.08'>聞之曰武王亷於色也於是發巨橋之</line>
<line xml:id='KR3a0007_SBCK_015-11a.09'>粟㪚鹿臺之財金錢以與士民黜其戰</line>
</surface>
<surface xml:id='KR3a0007_SBCK_015-11b-z'>
<pb ed='SBCK' n='015-11b' xml:id='KR3a0007_SBCK_015-11b'/><line xml:id='KR3a0007_SBCK_015-11b.01'>車而不乗弛其甲兵而弗用縱馬華山</line>
<line xml:id='KR3a0007_SBCK_015-11b.02'>放牛桃林示不復用天下聞者咸謂武</line>
<line xml:id='KR3a0007_SBCK_015-11b.03'>王行義於天下豈不大哉</line>
<line xml:id='KR3a0007_SBCK_015-11b.04'>文王欲伐崇先宣言曰予聞崇侯虎蔑</line>
<line xml:id='KR3a0007_SBCK_015-11b.05'>侮父兄不敬長老聽獄不中分財不均</line>
<line xml:id='KR3a0007_SBCK_015-11b.06'>百姓力盡不得衣食予將來征之唯為</line>
<line xml:id='KR3a0007_SBCK_015-11b.07'>民乃伐崇令毋殺人毋壞室毋填井毋</line>
<line xml:id='KR3a0007_SBCK_015-11b.08'>伐樹木毋動六畜有不如令者死無赦</line>
<line xml:id='KR3a0007_SBCK_015-11b.09'>崇人聞之因請降</line>
</surface>
<surface xml:id='KR3a0007_SBCK_015-12a-z'>
<pb ed='SBCK' n='015-12a' xml:id='KR3a0007_SBCK_015-12a'/><line xml:id='KR3a0007_SBCK_015-12a.01'>楚莊王伐陳吳救之雨十日十夜晴左</line>
<line xml:id='KR3a0007_SBCK_015-12a.02'>史倚相曰吳必夜至甲列壘壞彼必薄</line>
<line xml:id='KR3a0007_SBCK_015-12a.03'>我何不行列鼓出待之吳師至楚見成</line>
<line xml:id='KR3a0007_SBCK_015-12a.04'>陳而還左史倚相曰追之吳行六十里</line>
<line xml:id='KR3a0007_SBCK_015-12a.05'>而無功王罷卒寢果擊之大敗吳師</line>
<line xml:id='KR3a0007_SBCK_015-12a.06'>齊桓公之時霖雨十旬桓公欲伐漅陵</line>
<line xml:id='KR3a0007_SBCK_015-12a.07'>其城之值雨也未合管仲隰朋以卒徒</line>
<line xml:id='KR3a0007_SBCK_015-12a.08'>造於門桓公曰徒衆何以為管仲對曰</line>
<line xml:id='KR3a0007_SBCK_015-12a.09'>臣聞之雨則有事夫漅陵不能雨臣請</line>
</surface>
<surface xml:id='KR3a0007_SBCK_015-12b-z'>
<pb ed='SBCK' n='015-12b' xml:id='KR3a0007_SBCK_015-12b'/><line xml:id='KR3a0007_SBCK_015-12b.01'>攻之公曰善遂興師伐之既至大卒間</line>
<line xml:id='KR3a0007_SBCK_015-12b.02'>外士在内矣桓公曰其有聖人乎乃還</line>
<line xml:id='KR3a0007_SBCK_015-12b.03'>旗而去之</line>
<line xml:id='KR3a0007_SBCK_015-12b.04'>宋圍曹不拔司馬子魚謂君曰文王伐</line>
<line xml:id='KR3a0007_SBCK_015-12b.05'>崇崇軍其城三旬不降退而修教復伐</line>
<line xml:id='KR3a0007_SBCK_015-12b.06'>之因壘而降今君德無乃有所闕乎胡</line>
<line xml:id='KR3a0007_SBCK_015-12b.07'>不退修德無闕而後動</line>
<line xml:id='KR3a0007_SBCK_015-12b.08'>吳王闔廬與荆人戰於栢舉大勝之至</line>
<line xml:id='KR3a0007_SBCK_015-12b.09'>於郢郊五敗荆人闔廬之臣五人進諫</line>
</surface>
<surface xml:id='KR3a0007_SBCK_015-13a-z'>
<pb ed='SBCK' n='015-13a' xml:id='KR3a0007_SBCK_015-13a'/><line xml:id='KR3a0007_SBCK_015-13a.01'>曰夫深入逺報非王之利也王其返乎</line>
<line xml:id='KR3a0007_SBCK_015-13a.02'>五將鍥頭闔廬未之應五人之頭墜於</line>
<line xml:id='KR3a0007_SBCK_015-13a.03'>馬前闔廬懼召五子胥而問焉子胥曰</line>
<line xml:id='KR3a0007_SBCK_015-13a.04'>五臣者懼也夫五敗之人者其懼甚矣</line>
<line xml:id='KR3a0007_SBCK_015-13a.05'>王姑少進遂入郢南至江北至方城方</line>
<line xml:id='KR3a0007_SBCK_015-13a.06'>三千里皆服於吳矣</line>
<line xml:id='KR3a0007_SBCK_015-13a.07'>田成子常與宰我爭宰我夜伏卒將以</line>
<line xml:id='KR3a0007_SBCK_015-13a.08'>攻田成子令於卒中曰不見旌節毋起</line>
<line xml:id='KR3a0007_SBCK_015-13a.09'>鴟夷子皮聞之告田成子田成子因為</line>
</surface>
<surface xml:id='KR3a0007_SBCK_015-13b-z'>
<pb ed='SBCK' n='015-13b' xml:id='KR3a0007_SBCK_015-13b'/><line xml:id='KR3a0007_SBCK_015-13b.01'>旌節以起宰我之卒以攻之遂殘之也</line>
<line xml:id='KR3a0007_SBCK_015-13b.02'>齊桓公北伐山戎氏請兵於魯魯不與</line>
<line xml:id='KR3a0007_SBCK_015-13b.03'>桓公怒將攻之管仲曰不可我已刑北</line>
<line xml:id='KR3a0007_SBCK_015-13b.04'>方諸侯矣今又攻魯無乃不可乎魯必</line>
<line xml:id='KR3a0007_SBCK_015-13b.05'>事楚是我一舉而失兩也桓公曰善乃</line>
<line xml:id='KR3a0007_SBCK_015-13b.06'>輟攻魯矣</line>
<line xml:id='KR3a0007_SBCK_015-13b.07'>聖人之治天下也先文德而後武力凡</line>
<line xml:id='KR3a0007_SBCK_015-13b.08'>武之興為不服也文化不改然後加誅</line>
<line xml:id='KR3a0007_SBCK_015-13b.09'>夫下愚不移純德之所不能化而後武</line>
</surface>
<surface xml:id='KR3a0007_SBCK_015-14a-z'>
<pb ed='SBCK' n='015-14a' xml:id='KR3a0007_SBCK_015-14a'/><line xml:id='KR3a0007_SBCK_015-14a.01'>力加焉</line>
<line xml:id='KR3a0007_SBCK_015-14a.02'>昔堯誅四凶以懲惡周公殺管蔡以弭</line>
<line xml:id='KR3a0007_SBCK_015-14a.03'>亂子産殺鄧析以威侈孔子斬少正卯</line>
<line xml:id='KR3a0007_SBCK_015-14a.04'>以變衆佞賊之人而不誅亂之道也易</line>
<line xml:id='KR3a0007_SBCK_015-14a.05'>曰不威小不懲大此小人之福也</line>
<line xml:id='KR3a0007_SBCK_015-14a.06'>五帝三王教以仁義而天下變也孔子</line>
<line xml:id='KR3a0007_SBCK_015-14a.07'>亦教以仁義而天下不從者何也昔明</line>
<line xml:id='KR3a0007_SBCK_015-14a.08'>王有􅌧冕以尊賢有斧鉞以誅惡故其</line>
<line xml:id='KR3a0007_SBCK_015-14a.09'>賞至重而刑至深而天下變孔子賢顔</line>
</surface>
<surface xml:id='KR3a0007_SBCK_015-14b-z'>
<pb ed='SBCK' n='015-14b' xml:id='KR3a0007_SBCK_015-14b'/><line xml:id='KR3a0007_SBCK_015-14b.01'>淵無以賞之賤孺悲無以罰之故天下</line>
<line xml:id='KR3a0007_SBCK_015-14b.02'>不從是故道非權不立非勢不行是道</line>
<line xml:id='KR3a0007_SBCK_015-14b.03'>尊然後行</line>
<line xml:id='KR3a0007_SBCK_015-14b.04'>孔子為魯司冦七日而誅少正卯於東</line>
<line xml:id='KR3a0007_SBCK_015-14b.05'>觀之下門人聞之趨而進至者不言其</line>
<line xml:id='KR3a0007_SBCK_015-14b.06'>意皆一也子貢後至趨而進曰夫少正</line>
<line xml:id='KR3a0007_SBCK_015-14b.07'>卯者魯國之聞人矣夫子始為政何以</line>
<line xml:id='KR3a0007_SBCK_015-14b.08'>先誅之孔子曰賜也非爾所及也夫王</line>
<line xml:id='KR3a0007_SBCK_015-14b.09'>者之誅有五而盗竊不與焉一曰心辨</line>
</surface>
<surface xml:id='KR3a0007_SBCK_015-15a-z'>
<pb ed='SBCK' n='015-15a' xml:id='KR3a0007_SBCK_015-15a'/><line xml:id='KR3a0007_SBCK_015-15a.01'>而險二曰言偽而辯三曰行辟而堅四</line>
<line xml:id='KR3a0007_SBCK_015-15a.02'>曰志愚而博五曰順非而澤此五者皆</line>
<line xml:id='KR3a0007_SBCK_015-15a.03'>有辨知聡達之名而非其真也苟行以</line>
<line xml:id='KR3a0007_SBCK_015-15a.04'>偽則其知足以移衆强足以獨立此姦</line>
<line xml:id='KR3a0007_SBCK_015-15a.05'>人之雄也不可不誅夫有五者之一則</line>
<line xml:id='KR3a0007_SBCK_015-15a.06'>不免於誅今少正卯兼之是以先誅之</line>
<line xml:id='KR3a0007_SBCK_015-15a.07'>也昔者湯誅蠋沐太公誅潘阯管仲誅</line>
<line xml:id='KR3a0007_SBCK_015-15a.08'>史附里子産誅鄧析此五子未有不誅</line>
<line xml:id='KR3a0007_SBCK_015-15a.09'>也所謂誅之者非爲其晝則攻盗暮則</line>
</surface>
<surface xml:id='KR3a0007_SBCK_015-15b-z'>
<pb ed='SBCK' n='015-15b' xml:id='KR3a0007_SBCK_015-15b'/><line xml:id='KR3a0007_SBCK_015-15b.01'>穿窬也皆傾覆之徒也此固君子之所</line>
<line xml:id='KR3a0007_SBCK_015-15b.02'>疑愚者之所惑也詩云憂心悄悄慍于</line>
<line xml:id='KR3a0007_SBCK_015-15b.03'>羣小此之謂矣</line>
<line xml:id='KR3a0007_SBCK_015-15b.04'>齊人王滿生見周公周公出見之曰先</line>
<line xml:id='KR3a0007_SBCK_015-15b.05'>生逺辱何以教之王滿生曰言内事者</line>
<line xml:id='KR3a0007_SBCK_015-15b.06'>於内言外事者於外今言内事乎言外</line>
<line xml:id='KR3a0007_SBCK_015-15b.07'>事乎周公導入王滿生曰敬從布席周</line>
<line xml:id='KR3a0007_SBCK_015-15b.08'>公不導坐王滿生曰言大事者坐言小</line>
<line xml:id='KR3a0007_SBCK_015-15b.09'>事者倚今言大事乎言小事乎周公導</line>
</surface>
<surface xml:id='KR3a0007_SBCK_015-16a-z'>
<pb ed='SBCK' n='015-16a' xml:id='KR3a0007_SBCK_015-16a'/><line xml:id='KR3a0007_SBCK_015-16a.01'>坐王滿生坐周公曰先生何以教之王</line>
<line xml:id='KR3a0007_SBCK_015-16a.02'>滿生曰臣聞聖人不言而知非聖人者</line>
<line xml:id='KR3a0007_SBCK_015-16a.03'>雖言不知今欲言乎無言乎周公俛念</line>
<line xml:id='KR3a0007_SBCK_015-16a.04'>有頃不對王滿生藉筆牘書之曰社稷</line>
<line xml:id='KR3a0007_SBCK_015-16a.05'>且危傅之於膺周公仰視見書曰唯唯</line>
<line xml:id='KR3a0007_SBCK_015-16a.06'>謹聞命矣明日誅管蔡</line>
</surface>
<surface xml:id='KR3a0007_SBCK_015-16b-z'>
<pb ed='SBCK' n='015-16b' xml:id='KR3a0007_SBCK_015-16b'/></surface>
</surfaceGrp>
