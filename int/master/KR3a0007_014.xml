<surfaceGrp xmlns='http://www.tei-c.org/ns/1.0' xml:id='KR3a0007_master_014'>
<surface type='dummy'></surface>
<surface xml:id='KR3a0007_SBCK_014-1a-z'>
<pb ed='SBCK' n='014-1a' xml:id='KR3a0007_SBCK_014-1a'/><line xml:id='KR3a0007_SBCK_014-1a.01'>說苑卷第十四</line>
<line xml:id='KR3a0007_SBCK_014-1a.02'>　　至公</line>
<line xml:id='KR3a0007_SBCK_014-1a.03'>書曰不偏不黨王道蕩蕩言至公也古</line>
<line xml:id='KR3a0007_SBCK_014-1a.04'>有行大公者帝堯是也貴為天子富有</line>
<line xml:id='KR3a0007_SBCK_014-1a.05'>天下得舜而傳之不私於其子孫也去</line>
<line xml:id='KR3a0007_SBCK_014-1a.06'>天下若遺躧於天下猶然况其細於天</line>
<line xml:id='KR3a0007_SBCK_014-1a.07'>下乎非帝堯孰能行之孔子曰巍巍乎</line>
<line xml:id='KR3a0007_SBCK_014-1a.08'>惟天為大惟堯則之易曰無首吉此盖</line>
<line xml:id='KR3a0007_SBCK_014-1a.09'>人君之公也夫以公與天下其徳大矣</line>
</surface>
<surface xml:id='KR3a0007_SBCK_014-1b-z'>
<pb ed='SBCK' n='014-1b' xml:id='KR3a0007_SBCK_014-1b'/><line xml:id='KR3a0007_SBCK_014-1b.01'>推之於此刑之於彼萬姓之所載後世</line>
<line xml:id='KR3a0007_SBCK_014-1b.02'>之所則也彼人臣之公治官事則不營</line>
<line xml:id='KR3a0007_SBCK_014-1b.03'>私家在公門則不言貨利當公法則不</line>
<line xml:id='KR3a0007_SBCK_014-1b.04'>阿親戚奉公舉賢則不避仇讎忠於事</line>
<line xml:id='KR3a0007_SBCK_014-1b.05'>君仁於利下推之以恕道行之以不黨</line>
<line xml:id='KR3a0007_SBCK_014-1b.06'>伊吕是也故顯名存於今是之謂公詩</line>
<line xml:id='KR3a0007_SBCK_014-1b.07'>云周道如砥其直如矢君子所履小人</line>
<line xml:id='KR3a0007_SBCK_014-1b.08'>所視此之謂也夫公生明偏生暗端慤</line>
<line xml:id='KR3a0007_SBCK_014-1b.09'>生逹詐偽生塞誠信生神夸誕生惑此</line>
</surface>
<surface xml:id='KR3a0007_SBCK_014-2a-z'>
<pb ed='SBCK' n='014-2a' xml:id='KR3a0007_SBCK_014-2a'/><line xml:id='KR3a0007_SBCK_014-2a.01'>六者君子之所慎也而禹桀之所以分</line>
<line xml:id='KR3a0007_SBCK_014-2a.02'>也詩云疾威上帝其命多僻言不公也</line>
<line xml:id='KR3a0007_SBCK_014-2a.03'>吴王壽夢有四子長曰謁次曰餘祭次</line>
<line xml:id='KR3a0007_SBCK_014-2a.04'>曰夷昧次曰季札號曰延陵季子㝡賢</line>
<line xml:id='KR3a0007_SBCK_014-2a.05'>三兄皆知之於是王壽夢薨謁以位讓</line>
<line xml:id='KR3a0007_SBCK_014-2a.06'>季子季子終不肯當謁乃為約曰季子</line>
<line xml:id='KR3a0007_SBCK_014-2a.07'>賢使國及季子則吳可以興乃兄弟相</line>
<line xml:id='KR3a0007_SBCK_014-2a.08'>繼飲食必祝曰使吾早死令國及季子</line>
<line xml:id='KR3a0007_SBCK_014-2a.09'>謁死餘祭立餘祭死夷昧立夷昧死次</line>
</surface>
<surface xml:id='KR3a0007_SBCK_014-2b-z'>
<pb ed='SBCK' n='014-2b' xml:id='KR3a0007_SBCK_014-2b'/><line xml:id='KR3a0007_SBCK_014-2b.01'>及季子季子時使行不在庶兄僚曰我</line>
<line xml:id='KR3a0007_SBCK_014-2b.02'>亦兄也乃自立為吴王季子使還復事</line>
<line xml:id='KR3a0007_SBCK_014-2b.03'>如故謁子光曰以吾父之意則國當歸</line>
<line xml:id='KR3a0007_SBCK_014-2b.04'>季子以繼嗣之法則我適也當代之君</line>
<line xml:id='KR3a0007_SBCK_014-2b.05'>僚何為也於是乃使專諸刺僚殺之以</line>
<line xml:id='KR3a0007_SBCK_014-2b.06'>位讓季子季子曰爾殺吾君吾受爾國</line>
<line xml:id='KR3a0007_SBCK_014-2b.07'>則吾與爾為共簒也爾殺吾兄吾又殺</line>
<line xml:id='KR3a0007_SBCK_014-2b.08'>汝則是昆弟父子相殺無已時也卒去</line>
<line xml:id='KR3a0007_SBCK_014-2b.09'>之延陵終身不入吳君子以其不殺為</line>
</surface>
<surface xml:id='KR3a0007_SBCK_014-3a-z'>
<pb ed='SBCK' n='014-3a' xml:id='KR3a0007_SBCK_014-3a'/><line xml:id='KR3a0007_SBCK_014-3a.01'>仁以其不取國為義夫不以國私身捐</line>
<line xml:id='KR3a0007_SBCK_014-3a.02'>千乗而不恨棄尊位而無忿可以庶㡬</line>
<line xml:id='KR3a0007_SBCK_014-3a.03'>矣</line>
<line xml:id='KR3a0007_SBCK_014-3a.04'>諸侯之義死社稷大王委國而去何也</line>
<line xml:id='KR3a0007_SBCK_014-3a.05'>夫聖人不欲强暴侵陵百姓故使諸侯</line>
<line xml:id='KR3a0007_SBCK_014-3a.06'>死國守其民大王有至仁之恩不忍戰</line>
<line xml:id='KR3a0007_SBCK_014-3a.07'>百姓故事勲育戎氏以犬馬珎幣而伐</line>
<line xml:id='KR3a0007_SBCK_014-3a.08'>不止問其所欲者土地也於是屬其羣</line>
<line xml:id='KR3a0007_SBCK_014-3a.09'>臣耆老而告之曰土地者所以養人也</line>
</surface>
<surface xml:id='KR3a0007_SBCK_014-3b-z'>
<pb ed='SBCK' n='014-3b' xml:id='KR3a0007_SBCK_014-3b'/><line xml:id='KR3a0007_SBCK_014-3b.01'>不以所以養而害其養也吾將去之遂</line>
<line xml:id='KR3a0007_SBCK_014-3b.02'>居岐山之下邠人負幼扶老從之如歸</line>
<line xml:id='KR3a0007_SBCK_014-3b.03'>父母三遷而民五倍其初者皆興仁義</line>
<line xml:id='KR3a0007_SBCK_014-3b.04'>趣上之事君子守國安民非特闘兵罷</line>
<line xml:id='KR3a0007_SBCK_014-3b.05'>殺士衆而已不私其身惟民足用保民</line>
<line xml:id='KR3a0007_SBCK_014-3b.06'>盖所以去國之義也是謂至公耳</line>
<line xml:id='KR3a0007_SBCK_014-3b.07'>辛櫟見魯穆公曰周公不如太公之賢</line>
<line xml:id='KR3a0007_SBCK_014-3b.08'>也穆公曰子何以言之辛櫟對曰周公</line>
<line xml:id='KR3a0007_SBCK_014-3b.09'>擇地而封曲阜太公擇地而封營丘爵</line>
</surface>
<surface xml:id='KR3a0007_SBCK_014-4a-z'>
<pb ed='SBCK' n='014-4a' xml:id='KR3a0007_SBCK_014-4a'/><line xml:id='KR3a0007_SBCK_014-4a.01'>土等其地不若營丘之美人民不如營</line>
<line xml:id='KR3a0007_SBCK_014-4a.02'>丘之衆不徒若是營丘又有天固穆公</line>
<line xml:id='KR3a0007_SBCK_014-4a.03'>心慙不能應也辛櫟趨而出南宫邊子</line>
<line xml:id='KR3a0007_SBCK_014-4a.04'>入穆公具以辛櫟之言語南宫邊子南</line>
<line xml:id='KR3a0007_SBCK_014-4a.05'>宫邊子曰昔周成王之卜居成周也其</line>
<line xml:id='KR3a0007_SBCK_014-4a.06'>命龜曰予一人兼有天下辟就百姓敢</line>
<line xml:id='KR3a0007_SBCK_014-4a.07'>無中土乎使予有罪則四方伐之無難</line>
<line xml:id='KR3a0007_SBCK_014-4a.08'>得也周公卜居曲阜其命龜曰作邑乎</line>
<line xml:id='KR3a0007_SBCK_014-4a.09'>山之陽賢則茂昌不賢則速亡季孫行</line>
</surface>
<surface xml:id='KR3a0007_SBCK_014-4b-z'>
<pb ed='SBCK' n='014-4b' xml:id='KR3a0007_SBCK_014-4b'/><line xml:id='KR3a0007_SBCK_014-4b.01'>父之戒其子也曰吾欲室之俠於兩社</line>
<line xml:id='KR3a0007_SBCK_014-4b.02'>之間也使吾後世有不能事上者使其</line>
<line xml:id='KR3a0007_SBCK_014-4b.03'>替之益速如是則曰賢則茂昌不賢則</line>
<line xml:id='KR3a0007_SBCK_014-4b.04'>速亡安在擇地而封哉或示有天固也</line>
<line xml:id='KR3a0007_SBCK_014-4b.05'>辛櫟之言小人也子無復道也</line>
<line xml:id='KR3a0007_SBCK_014-4b.06'>秦始皇帝既吞天下乃召羣臣而議曰</line>
<line xml:id='KR3a0007_SBCK_014-4b.07'>古者五帝禪賢三王世繼孰是將為之</line>
<line xml:id='KR3a0007_SBCK_014-4b.08'>博士七十人未對鮑白令之對曰天下</line>
<line xml:id='KR3a0007_SBCK_014-4b.09'>官則讓賢是也天下家則世繼是也故</line>
</surface>
<surface xml:id='KR3a0007_SBCK_014-5a-z'>
<pb ed='SBCK' n='014-5a' xml:id='KR3a0007_SBCK_014-5a'/><line xml:id='KR3a0007_SBCK_014-5a.01'>五帝以天下為官三王以天下為家秦</line>
<line xml:id='KR3a0007_SBCK_014-5a.02'>始皇帝仰天而歎曰吾徳出于五帝吾</line>
<line xml:id='KR3a0007_SBCK_014-5a.03'>將官天下誰可使代我後者鮑白令之</line>
<line xml:id='KR3a0007_SBCK_014-5a.04'>對曰陛下行桀紂之道欲為五帝之禪</line>
<line xml:id='KR3a0007_SBCK_014-5a.05'>非陛下所能行也秦始皇帝大怒曰令</line>
<line xml:id='KR3a0007_SBCK_014-5a.06'>之前若何以言我行桀紂之道也趣說</line>
<line xml:id='KR3a0007_SBCK_014-5a.07'>之不解則死令之對曰臣請說之陛下</line>
<line xml:id='KR3a0007_SBCK_014-5a.08'>築臺干雲宫殿五里建千石之鍾萬石</line>
<line xml:id='KR3a0007_SBCK_014-5a.09'>之簴婦女連百倡優累千興作驪山宫</line>
</surface>
<surface xml:id='KR3a0007_SBCK_014-5b-z'>
<pb ed='SBCK' n='014-5b' xml:id='KR3a0007_SBCK_014-5b'/><line xml:id='KR3a0007_SBCK_014-5b.01'>室至雍相繼不絶所以自奉者殫天下</line>
<line xml:id='KR3a0007_SBCK_014-5b.02'>竭民力偏駮自私不能以及人陛下所</line>
<line xml:id='KR3a0007_SBCK_014-5b.03'>謂自營僅存之主也何暇比徳五帝欲</line>
<line xml:id='KR3a0007_SBCK_014-5b.04'>官天下哉始皇闇然無以應之面有慙</line>
<line xml:id='KR3a0007_SBCK_014-5b.05'>色久之曰令之之言乃令衆醜我遂罷</line>
<line xml:id='KR3a0007_SBCK_014-5b.06'>謀無禪意也</line>
<line xml:id='KR3a0007_SBCK_014-5b.07'>齊景公嘗賞賜及後宮文繡被臺榭菽</line>
<line xml:id='KR3a0007_SBCK_014-5b.08'>栗食鳬鴈出而見殣謂晏子曰此何為</line>
<line xml:id='KR3a0007_SBCK_014-5b.09'>死晏子對曰此餧而死公曰嘻寡人之</line>
</surface>
<surface xml:id='KR3a0007_SBCK_014-6a-z'>
<pb ed='SBCK' n='014-6a' xml:id='KR3a0007_SBCK_014-6a'/><line xml:id='KR3a0007_SBCK_014-6a.01'>無德也何甚矣晏子對曰君之德著而</line>
<line xml:id='KR3a0007_SBCK_014-6a.02'>彰何為無德也景公曰何謂也對曰君</line>
<line xml:id='KR3a0007_SBCK_014-6a.03'>之德及後宫與臺榭君之玩物衣以文</line>
<line xml:id='KR3a0007_SBCK_014-6a.04'>繡君之鳬鴈食以菽粟君之營内自樂</line>
<line xml:id='KR3a0007_SBCK_014-6a.05'>延及後宮之族何為其無德也顧臣願</line>
<line xml:id='KR3a0007_SBCK_014-6a.06'>有請於君由君之意自樂之心推而與</line>
<line xml:id='KR3a0007_SBCK_014-6a.07'>百姓同之則何殣之有君不推此而苟</line>
<line xml:id='KR3a0007_SBCK_014-6a.08'>營内好私使財貨偏有所聚菽粟幣帛</line>
<line xml:id='KR3a0007_SBCK_014-6a.09'>腐於囷府惠不遍加扵百姓公心不周</line>
</surface>
<surface xml:id='KR3a0007_SBCK_014-6b-z'>
<pb ed='SBCK' n='014-6b' xml:id='KR3a0007_SBCK_014-6b'/><line xml:id='KR3a0007_SBCK_014-6b.01'>乎國則桀紂之所以亡也夫士民之所</line>
<line xml:id='KR3a0007_SBCK_014-6b.02'>以叛由偏之也君如察臣嬰之言推君</line>
<line xml:id='KR3a0007_SBCK_014-6b.03'>之盛徳公布之於天下則湯武可為也</line>
<line xml:id='KR3a0007_SBCK_014-6b.04'>一殣何足恤哉</line>
<line xml:id='KR3a0007_SBCK_014-6b.05'>楚共王出獵而遺其弓左右請求之共</line>
<line xml:id='KR3a0007_SBCK_014-6b.06'>王曰止楚人遺弓楚人得之又何求焉</line>
<line xml:id='KR3a0007_SBCK_014-6b.07'>仲尼聞之曰惜乎其不大亦曰人遺弓</line>
<line xml:id='KR3a0007_SBCK_014-6b.08'>人得之而已何必楚也仲尼所謂大公</line>
<line xml:id='KR3a0007_SBCK_014-6b.09'>也</line>
</surface>
<surface xml:id='KR3a0007_SBCK_014-7a-z'>
<pb ed='SBCK' n='014-7a' xml:id='KR3a0007_SBCK_014-7a'/><line xml:id='KR3a0007_SBCK_014-7a.01'>萬章問曰孔子於衛主雍睢於齊主寺</line>
<line xml:id='KR3a0007_SBCK_014-7a.02'>人脊環有諸孟子曰否不然好事者為</line>
<line xml:id='KR3a0007_SBCK_014-7a.03'>之也於衛主顔讎由彌子之妻與子路</line>
<line xml:id='KR3a0007_SBCK_014-7a.04'>之妻兄弟也彌子謂子路曰孔子主我</line>
<line xml:id='KR3a0007_SBCK_014-7a.05'>衛卿可得也子路以告孔子曰有命孔</line>
<line xml:id='KR3a0007_SBCK_014-7a.06'>子進之以禮退之以義得之不得曰有</line>
<line xml:id='KR3a0007_SBCK_014-7a.07'>命而主雍睢與寺人脊環是無命也孔</line>
<line xml:id='KR3a0007_SBCK_014-7a.08'>子不說於魯衛將適宋遭桓司馬將要</line>
<line xml:id='KR3a0007_SBCK_014-7a.09'>而殺之微服過宋是孔子嘗阨主司城</line>
</surface>
<surface xml:id='KR3a0007_SBCK_014-7b-z'>
<pb ed='SBCK' n='014-7b' xml:id='KR3a0007_SBCK_014-7b'/><line xml:id='KR3a0007_SBCK_014-7b.01'>貞子為陳侯周臣吾聞之觀近臣以其</line>
<line xml:id='KR3a0007_SBCK_014-7b.02'>所為之主觀逺臣以其所主如孔子主</line>
<line xml:id='KR3a0007_SBCK_014-7b.03'>雍睢與寺人脊環何以為孔子乎</line>
<line xml:id='KR3a0007_SBCK_014-7b.04'>夫子行說七十諸侯無定䖏意欲使天</line>
<line xml:id='KR3a0007_SBCK_014-7b.05'>下之民各得其所而道不行退而脩春</line>
<line xml:id='KR3a0007_SBCK_014-7b.06'>秋采毫毛之善貶纎介之惡人事浹王</line>
<line xml:id='KR3a0007_SBCK_014-7b.07'>道備精和聖制上通扵天而麟至此天</line>
<line xml:id='KR3a0007_SBCK_014-7b.08'>之知夫子也扵是喟然而歎曰天以至</line>
<line xml:id='KR3a0007_SBCK_014-7b.09'>明為不可蔽乎日何為而食地以至安</line>
</surface>
<surface xml:id='KR3a0007_SBCK_014-8a-z'>
<pb ed='SBCK' n='014-8a' xml:id='KR3a0007_SBCK_014-8a'/><line xml:id='KR3a0007_SBCK_014-8a.01'>為不可危乎地何為而動天地而尚有</line>
<line xml:id='KR3a0007_SBCK_014-8a.02'>動蔽是故賢聖說於世而不得行其道</line>
<line xml:id='KR3a0007_SBCK_014-8a.03'>故災異並作也夫子曰不怨天不尤人</line>
<line xml:id='KR3a0007_SBCK_014-8a.04'>下學而上逹知我者其天乎</line>
<line xml:id='KR3a0007_SBCK_014-8a.05'>孔子生於亂世莫之能容也故言行於</line>
<line xml:id='KR3a0007_SBCK_014-8a.06'>君澤加於民然後仕言不行於君澤不</line>
<line xml:id='KR3a0007_SBCK_014-8a.07'>加於民則䖏孔子懷天覆之心挾仁聖</line>
<line xml:id='KR3a0007_SBCK_014-8a.08'>之德憫時俗之汙泥傷紀綱之廢壞服</line>
<line xml:id='KR3a0007_SBCK_014-8a.09'>重歴逺周流應聘乃俟幸施道以子百</line>
</surface>
<surface xml:id='KR3a0007_SBCK_014-8b-z'>
<pb ed='SBCK' n='014-8b' xml:id='KR3a0007_SBCK_014-8b'/><line xml:id='KR3a0007_SBCK_014-8b.01'>姓而當世諸侯莫能任用是以德積而</line>
<line xml:id='KR3a0007_SBCK_014-8b.02'>不肆大道屈而不伸海内不蒙其化羣</line>
<line xml:id='KR3a0007_SBCK_014-8b.03'>生不被其恩故喟然歎曰而有用我者</line>
<line xml:id='KR3a0007_SBCK_014-8b.04'>則吾其為東周乎故孔子行說非欲私</line>
<line xml:id='KR3a0007_SBCK_014-8b.05'>身運德於一城將欲舒之於天下而建</line>
<line xml:id='KR3a0007_SBCK_014-8b.06'>之於羣生者耳</line>
<line xml:id='KR3a0007_SBCK_014-8b.07'>秦晋戰交敵秦使人謂晋將軍曰三軍</line>
<line xml:id='KR3a0007_SBCK_014-8b.08'>之士皆未息明日請復戰臾駢曰使者</line>
<line xml:id='KR3a0007_SBCK_014-8b.09'>目動而言肆懼我將遁矣迫之河必敗</line>
</surface>
<surface xml:id='KR3a0007_SBCK_014-9a-z'>
<pb ed='SBCK' n='014-9a' xml:id='KR3a0007_SBCK_014-9a'/><line xml:id='KR3a0007_SBCK_014-9a.01'>之趙盾曰死傷未收而棄之不惠也不</line>
<line xml:id='KR3a0007_SBCK_014-9a.02'>待期而廹人於險無勇也請待秦人夜</line>
<line xml:id='KR3a0007_SBCK_014-9a.03'>遁</line>
<line xml:id='KR3a0007_SBCK_014-9a.04'>子胥將之吳辭其友申包胥曰後三年</line>
<line xml:id='KR3a0007_SBCK_014-9a.05'>楚不亡吾不見子矣申包胥曰子其勉</line>
<line xml:id='KR3a0007_SBCK_014-9a.06'>之吾未可以助子助子是伐宗廟也止</line>
<line xml:id='KR3a0007_SBCK_014-9a.07'>子是無以為友雖然子亡之我存之於</line>
<line xml:id='KR3a0007_SBCK_014-9a.08'>是乎觀楚一存一亡也後三年吳師伐</line>
<line xml:id='KR3a0007_SBCK_014-9a.09'>楚昭王出走申包胥不受命西見秦伯</line>
</surface>
<surface xml:id='KR3a0007_SBCK_014-9b-z'>
<pb ed='SBCK' n='014-9b' xml:id='KR3a0007_SBCK_014-9b'/><line xml:id='KR3a0007_SBCK_014-9b.01'>曰吳無道兵强人衆將征天下始於楚</line>
<line xml:id='KR3a0007_SBCK_014-9b.02'>寡君出走居雲夢使下臣告急哀公曰</line>
<line xml:id='KR3a0007_SBCK_014-9b.03'>諾固將圖之申包胥不罷朝立於秦廷</line>
<line xml:id='KR3a0007_SBCK_014-9b.04'>晝夜哭七日七夜不絶聲哀公曰有臣</line>
<line xml:id='KR3a0007_SBCK_014-9b.05'>如此可不救乎興師救楚吳人聞之引</line>
<line xml:id='KR3a0007_SBCK_014-9b.06'>兵而還昭王反復欲封申包胥申包胥</line>
<line xml:id='KR3a0007_SBCK_014-9b.07'>辭曰救亡非為名也功成受賜是賣勇</line>
<line xml:id='KR3a0007_SBCK_014-9b.08'>也辭不受遂退隱終身不見詩云凡民</line>
<line xml:id='KR3a0007_SBCK_014-9b.09'>有喪匍匐救之</line>
</surface>
<surface xml:id='KR3a0007_SBCK_014-10a-z'>
<pb ed='SBCK' n='014-10a' xml:id='KR3a0007_SBCK_014-10a'/><line xml:id='KR3a0007_SBCK_014-10a.01'>楚令尹虞丘子復於莊王曰臣聞奉公</line>
<line xml:id='KR3a0007_SBCK_014-10a.02'>行法可以得榮能淺行薄無望上位不</line>
<line xml:id='KR3a0007_SBCK_014-10a.03'>名仁智無求顯榮才之所不著無當其</line>
<line xml:id='KR3a0007_SBCK_014-10a.04'>䖏臣為令尹十年矣國不加治獄訟不</line>
<line xml:id='KR3a0007_SBCK_014-10a.05'>息䖏士不升淫禍不討乆踐髙位妨羣</line>
<line xml:id='KR3a0007_SBCK_014-10a.06'>賢路尸禄素飡貪欲無猒臣之罪當稽</line>
<line xml:id='KR3a0007_SBCK_014-10a.07'>於理臣竊選國俊下里之士曰孫叔敖</line>
<line xml:id='KR3a0007_SBCK_014-10a.08'>秀羸多能其性無欲君舉而授之政則</line>
<line xml:id='KR3a0007_SBCK_014-10a.09'>國可使治而士民可使附莊王曰子輔</line>
</surface>
<surface xml:id='KR3a0007_SBCK_014-10b-z'>
<pb ed='SBCK' n='014-10b' xml:id='KR3a0007_SBCK_014-10b'/><line xml:id='KR3a0007_SBCK_014-10b.01'>寡人寡人得以長於中國令行於絶域</line>
<line xml:id='KR3a0007_SBCK_014-10b.02'>遂覇諸侯非子如何虞丘子曰久固禄</line>
<line xml:id='KR3a0007_SBCK_014-10b.03'>位者貪也不進賢逹能者誣也不譲以</line>
<line xml:id='KR3a0007_SBCK_014-10b.04'>位者不亷也不能三者不忠也為人臣</line>
<line xml:id='KR3a0007_SBCK_014-10b.05'>不忠君王又何以為忠臣願固辭莊王</line>
<line xml:id='KR3a0007_SBCK_014-10b.06'>從之賜虞子采地三百號曰國老以孫</line>
<line xml:id='KR3a0007_SBCK_014-10b.07'>叔敖為令尹少焉虞丘子家干法孫叔</line>
<line xml:id='KR3a0007_SBCK_014-10b.08'>敖執而戮之虞丘子喜入見於王曰臣</line>
<line xml:id='KR3a0007_SBCK_014-10b.09'>言孫叔敖果可使持國政奉國法而不</line>
</surface>
<surface xml:id='KR3a0007_SBCK_014-11a-z'>
<pb ed='SBCK' n='014-11a' xml:id='KR3a0007_SBCK_014-11a'/><line xml:id='KR3a0007_SBCK_014-11a.01'>黨施刑戮而不骫可謂公平莊王曰夫</line>
<line xml:id='KR3a0007_SBCK_014-11a.02'>子之賜也已</line>
<line xml:id='KR3a0007_SBCK_014-11a.03'>趙宣子言韓獻子於晋侯曰其為人不</line>
<line xml:id='KR3a0007_SBCK_014-11a.04'>黨治衆不亂臨死不恐晋侯以為中軍</line>
<line xml:id='KR3a0007_SBCK_014-11a.05'>尉河曲之役趙宣子之車千行韓獻子</line>
<line xml:id='KR3a0007_SBCK_014-11a.06'>戮其僕人皆曰韓獻子必死矣其主朝</line>
<line xml:id='KR3a0007_SBCK_014-11a.07'>昇之而暮戮其僕誰能待之役罷趙宣</line>
<line xml:id='KR3a0007_SBCK_014-11a.08'>子觴大夫爵三行曰二三子可以賀我</line>
<line xml:id='KR3a0007_SBCK_014-11a.09'>二三子曰不知所賀宣子曰我言韓厥</line>
</surface>
<surface xml:id='KR3a0007_SBCK_014-11b-z'>
<pb ed='SBCK' n='014-11b' xml:id='KR3a0007_SBCK_014-11b'/><line xml:id='KR3a0007_SBCK_014-11b.01'>於君言之而不當必受其刑今吾車失</line>
<line xml:id='KR3a0007_SBCK_014-11b.02'>次而戮之僕可謂不黨矣是吾言當也</line>
<line xml:id='KR3a0007_SBCK_014-11b.03'>二三子再拜稽首曰不惟晋國適享之</line>
<line xml:id='KR3a0007_SBCK_014-11b.04'>乃唐叔是頼之敢不再拜稽首乎</line>
<line xml:id='KR3a0007_SBCK_014-11b.05'>晋文公問於咎犯曰誰可使為西河守</line>
<line xml:id='KR3a0007_SBCK_014-11b.06'>者咎犯對曰虞子羔可也公曰非汝之</line>
<line xml:id='KR3a0007_SBCK_014-11b.07'>讎也對曰君問可為守者非問臣之讎</line>
<line xml:id='KR3a0007_SBCK_014-11b.08'>也羔見咎犯而謝之曰幸赦臣之過薦</line>
<line xml:id='KR3a0007_SBCK_014-11b.09'>之於君得為西河守咎犯曰薦子者公</line>
</surface>
<surface xml:id='KR3a0007_SBCK_014-12a-z'>
<pb ed='SBCK' n='014-12a' xml:id='KR3a0007_SBCK_014-12a'/><line xml:id='KR3a0007_SBCK_014-12a.01'>也怨子者私也吾不以私事害公義子</line>
<line xml:id='KR3a0007_SBCK_014-12a.02'>其去矣顧吾射子也</line>
<line xml:id='KR3a0007_SBCK_014-12a.03'>楚文王伐鄧使王子革王子靈共捃菜</line>
<line xml:id='KR3a0007_SBCK_014-12a.04'>二子出採見老丈人載畚乞焉不與搏</line>
<line xml:id='KR3a0007_SBCK_014-12a.05'>而奪之王聞之令皆拘二子將殺之大</line>
<line xml:id='KR3a0007_SBCK_014-12a.06'>夫辭曰取畚信有罪然殺之非其罪也</line>
<line xml:id='KR3a0007_SBCK_014-12a.07'>君若何殺之言卒丈人造軍而言曰鄧</line>
<line xml:id='KR3a0007_SBCK_014-12a.08'>為無道故伐之今君公之子之搏而奪</line>
<line xml:id='KR3a0007_SBCK_014-12a.09'>吾畚無道甚於鄧呼天而號君聞之群</line>
</surface>
<surface xml:id='KR3a0007_SBCK_014-12b-z'>
<pb ed='SBCK' n='014-12b' xml:id='KR3a0007_SBCK_014-12b'/><line xml:id='KR3a0007_SBCK_014-12b.01'>臣恐君見之曰討有罪而横奪非所以</line>
<line xml:id='KR3a0007_SBCK_014-12b.02'>禁暴也恃力虐老非所以教㓜也愛子</line>
<line xml:id='KR3a0007_SBCK_014-12b.03'>棄法非所以保國也私二子滅三行非</line>
<line xml:id='KR3a0007_SBCK_014-12b.04'>所以從政也丈人舍之矣謝之軍門之</line>
<line xml:id='KR3a0007_SBCK_014-12b.05'>外耳</line>
<line xml:id='KR3a0007_SBCK_014-12b.06'>椘令尹子文之族有干法者廷理拘之</line>
<line xml:id='KR3a0007_SBCK_014-12b.07'>聞其令尹之族也而釋之子文召廷理</line>
<line xml:id='KR3a0007_SBCK_014-12b.08'>而責之曰凡立廷理者将以司犯王令</line>
<line xml:id='KR3a0007_SBCK_014-12b.09'>而察觸國法也夫直士持法柔而不撓</line>
</surface>
<surface xml:id='KR3a0007_SBCK_014-13a-z'>
<pb ed='SBCK' n='014-13a' xml:id='KR3a0007_SBCK_014-13a'/><line xml:id='KR3a0007_SBCK_014-13a.01'>剛而不折今棄法而背令而釋犯法者</line>
<line xml:id='KR3a0007_SBCK_014-13a.02'>是為理不端懷心不公也豈吾營私之</line>
<line xml:id='KR3a0007_SBCK_014-13a.03'>意也何廷理之駮於法也吾在上位以</line>
<line xml:id='KR3a0007_SBCK_014-13a.04'>率士民士民或怨而吾不能免之於法</line>
<line xml:id='KR3a0007_SBCK_014-13a.05'>今吾族犯法甚明而使廷理因縁吾心</line>
<line xml:id='KR3a0007_SBCK_014-13a.06'>而釋之是吾不公之心明著於國也執</line>
<line xml:id='KR3a0007_SBCK_014-13a.07'>一國之柄而以私聞與吾生不以義不</line>
<line xml:id='KR3a0007_SBCK_014-13a.08'>若吾死也遂致其族人於廷理曰不是</line>
<line xml:id='KR3a0007_SBCK_014-13a.09'>刑也吾將死廷理懼遂刑其族人成王</line>
</surface>
<surface xml:id='KR3a0007_SBCK_014-13b-z'>
<pb ed='SBCK' n='014-13b' xml:id='KR3a0007_SBCK_014-13b'/><line xml:id='KR3a0007_SBCK_014-13b.01'>聞之不及履而至于子文之室曰寡人</line>
<line xml:id='KR3a0007_SBCK_014-13b.02'>幼少置理失其人以違夫子之意於是</line>
<line xml:id='KR3a0007_SBCK_014-13b.03'>黜廷理而尊子文使及内政國人聞之</line>
<line xml:id='KR3a0007_SBCK_014-13b.04'>曰若令尹之公也吾黨何憂乎乃相與</line>
<line xml:id='KR3a0007_SBCK_014-13b.05'>作歌曰子文之族犯國法程廷理釋之</line>
<line xml:id='KR3a0007_SBCK_014-13b.06'>子文不聽恤顧怨萌方正公平</line>
<line xml:id='KR3a0007_SBCK_014-13b.07'>楚莊王有茅門者法曰羣臣大夫諸公</line>
<line xml:id='KR3a0007_SBCK_014-13b.08'>子入朝馬蹄蹂霤者斬其輈而戮其御</line>
<line xml:id='KR3a0007_SBCK_014-13b.09'>太子入朝馬蹄蹂霤廷理斬其輈而戮</line>
</surface>
<surface xml:id='KR3a0007_SBCK_014-14a-z'>
<pb ed='SBCK' n='014-14a' xml:id='KR3a0007_SBCK_014-14a'/><line xml:id='KR3a0007_SBCK_014-14a.01'>其御太子大怒入為王泣曰為我誅廷</line>
<line xml:id='KR3a0007_SBCK_014-14a.02'>理王曰法者所以敬宗廟尊社稷故能</line>
<line xml:id='KR3a0007_SBCK_014-14a.03'>立法從令尊敬社稷者社稷之臣也安</line>
<line xml:id='KR3a0007_SBCK_014-14a.04'>可以加誅夫犯法廢令不尊敬社稷是</line>
<line xml:id='KR3a0007_SBCK_014-14a.05'>臣棄君下陵上也臣棄君則主失威下</line>
<line xml:id='KR3a0007_SBCK_014-14a.06'>陵上則上位危社稷不守吾何以遺子</line>
<line xml:id='KR3a0007_SBCK_014-14a.07'>太子乃還走避舍再拜請死</line>
<line xml:id='KR3a0007_SBCK_014-14a.08'>楚莊王之時太子車立於茅門之内少</line>
<line xml:id='KR3a0007_SBCK_014-14a.09'>師慶逐之太子怒入謁王曰少師慶逐</line>
</surface>
<surface xml:id='KR3a0007_SBCK_014-14b-z'>
<pb ed='SBCK' n='014-14b' xml:id='KR3a0007_SBCK_014-14b'/><line xml:id='KR3a0007_SBCK_014-14b.01'>臣之車王曰舍之老君在前而不踰少</line>
<line xml:id='KR3a0007_SBCK_014-14b.02'>君在後而不豫是國之寳臣也</line>
<line xml:id='KR3a0007_SBCK_014-14b.03'>吳王闔廬為伍子胥興師復讎於楚子</line>
<line xml:id='KR3a0007_SBCK_014-14b.04'>胥諫曰諸侯不為匹夫興師且事君猶</line>
<line xml:id='KR3a0007_SBCK_014-14b.05'>事父也虧君之義復父之讎臣不為也</line>
<line xml:id='KR3a0007_SBCK_014-14b.06'>於是止其後因事而後復其父讎也如</line>
<line xml:id='KR3a0007_SBCK_014-14b.07'>子胥可謂不以公事趨私矣</line>
<line xml:id='KR3a0007_SBCK_014-14b.08'>孔子為魯司宼聽獄必師斷敦敦然皆</line>
<line xml:id='KR3a0007_SBCK_014-14b.09'>立然後君子進曰某子以為何若某子</line>
</surface>
<surface xml:id='KR3a0007_SBCK_014-15a-z'>
<pb ed='SBCK' n='014-15a' xml:id='KR3a0007_SBCK_014-15a'/><line xml:id='KR3a0007_SBCK_014-15a.01'>以為云云又曰某子以為何若某子曰</line>
<line xml:id='KR3a0007_SBCK_014-15a.02'>云云辯矣然後君子幾當從某子云云</line>
<line xml:id='KR3a0007_SBCK_014-15a.03'>乎以君子之知豈必待某子之云云然</line>
<line xml:id='KR3a0007_SBCK_014-15a.04'>後知所以㫁獄㢤君子之敬讓也文辭</line>
<line xml:id='KR3a0007_SBCK_014-15a.05'>有可與人共之者君子不獨有也</line>
<line xml:id='KR3a0007_SBCK_014-15a.06'>子羔為衛政刖人之足衛之君臣亂子</line>
<line xml:id='KR3a0007_SBCK_014-15a.07'>羔走郭門郭門閉刖者守門曰於彼有</line>
<line xml:id='KR3a0007_SBCK_014-15a.08'>缺子羔曰君子不踰曰於彼有竇子羔</line>
<line xml:id='KR3a0007_SBCK_014-15a.09'>曰君子不隧曰於此有室子羔入追者</line>
</surface>
<surface xml:id='KR3a0007_SBCK_014-15b-z'>
<pb ed='SBCK' n='014-15b' xml:id='KR3a0007_SBCK_014-15b'/><line xml:id='KR3a0007_SBCK_014-15b.01'>罷子羔將去謂刖者曰吾不能虧損主</line>
<line xml:id='KR3a0007_SBCK_014-15b.02'>之法令而親刖子之足吾在難中此乃</line>
<line xml:id='KR3a0007_SBCK_014-15b.03'>子之報怨時也何故逃我刖者曰㫁足</line>
<line xml:id='KR3a0007_SBCK_014-15b.04'>固我罪也無可奈何君之治臣也傾側</line>
<line xml:id='KR3a0007_SBCK_014-15b.05'>法令先後臣以法欲臣之免於法也臣</line>
<line xml:id='KR3a0007_SBCK_014-15b.06'>知之獄决罪定臨當論刑君愀然不樂</line>
<line xml:id='KR3a0007_SBCK_014-15b.07'>見於顔色臣又知之君豈私臣㦲天生</line>
<line xml:id='KR3a0007_SBCK_014-15b.08'>仁人之心其固然也此臣之所以脱君</line>
<line xml:id='KR3a0007_SBCK_014-15b.09'>也孔子聞之曰善為吏者樹德不善為</line>
</surface>
<surface xml:id='KR3a0007_SBCK_014-16a-z'>
<pb ed='SBCK' n='014-16a' xml:id='KR3a0007_SBCK_014-16a'/><line xml:id='KR3a0007_SBCK_014-16a.01'>吏者樹怨公行之也其子羔之謂歟</line>
</surface>
<surface xml:id='KR3a0007_SBCK_014-16b-z'>
<pb ed='SBCK' n='014-16b' xml:id='KR3a0007_SBCK_014-16b'/></surface>
</surfaceGrp>
