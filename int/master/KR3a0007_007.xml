<surfaceGrp xmlns='http://www.tei-c.org/ns/1.0' xml:id='KR3a0007_master_007'>
<surface type='dummy'></surface>
<surface xml:id='KR3a0007_SBCK_007-1a-z'>
<pb ed='SBCK' n='007-1a' xml:id='KR3a0007_SBCK_007-1a'/><line xml:id='KR3a0007_SBCK_007-1a.01'>說苑卷第七</line>
<line xml:id='KR3a0007_SBCK_007-1a.02'>　　政理</line>
<line xml:id='KR3a0007_SBCK_007-1a.03'>政有三品王者之政化之覇者之政威</line>
<line xml:id='KR3a0007_SBCK_007-1a.04'>之彊者之政脅之夫此三者各有所施</line>
<line xml:id='KR3a0007_SBCK_007-1a.05'>而化之為貴矣夫化之不變而後威之</line>
<line xml:id='KR3a0007_SBCK_007-1a.06'>威之不變而後脅之脅之不變而後刑</line>
<line xml:id='KR3a0007_SBCK_007-1a.07'>之夫至於刑者則非王者之所貴也是</line>
<line xml:id='KR3a0007_SBCK_007-1a.08'>以聖王光德教而後刑罰立榮恥而明</line>
<line xml:id='KR3a0007_SBCK_007-1a.09'>防禁崇禮義之節以示之賤貨利之弊</line>
</surface>
<surface xml:id='KR3a0007_SBCK_007-1b-z'>
<pb ed='SBCK' n='007-1b' xml:id='KR3a0007_SBCK_007-1b'/><line xml:id='KR3a0007_SBCK_007-1b.01'>以變之修近理内政橛機之禮壹妃匹</line>
<line xml:id='KR3a0007_SBCK_007-1b.02'>之際則莫不慕義禮之榮而惡貪亂之</line>
<line xml:id='KR3a0007_SBCK_007-1b.03'>恥其所由致之者化使然也</line>
<line xml:id='KR3a0007_SBCK_007-1b.04'>季孫問於孔子曰如殺無道以就有道</line>
<line xml:id='KR3a0007_SBCK_007-1b.05'>何如孔子曰子為政焉用殺子欲善而</line>
<line xml:id='KR3a0007_SBCK_007-1b.06'>民善矣君子之德風也小人之德草也</line>
<line xml:id='KR3a0007_SBCK_007-1b.07'>草上之風必偃言明其化而已也治國</line>
<line xml:id='KR3a0007_SBCK_007-1b.08'>有二機刑德是也王者尚其德而希其</line>
<line xml:id='KR3a0007_SBCK_007-1b.09'>刑覇者刑德並湊強國先其刑而後德</line>
</surface>
<surface xml:id='KR3a0007_SBCK_007-2a-z'>
<pb ed='SBCK' n='007-2a' xml:id='KR3a0007_SBCK_007-2a'/><line xml:id='KR3a0007_SBCK_007-2a.01'>夫刑德者化之所由興也德者養善而</line>
<line xml:id='KR3a0007_SBCK_007-2a.02'>進闕者也刑者懲惡而禁後者也故德</line>
<line xml:id='KR3a0007_SBCK_007-2a.03'>化之崇者至於賞刑罰之甚者至於誅</line>
<line xml:id='KR3a0007_SBCK_007-2a.04'>夫誅賞者所以别賢不肖而列有功與</line>
<line xml:id='KR3a0007_SBCK_007-2a.05'>無功也故誅賞不可以繆誅賞繆則善</line>
<line xml:id='KR3a0007_SBCK_007-2a.06'>惡亂矣夫有功而不賞則善不勸有過</line>
<line xml:id='KR3a0007_SBCK_007-2a.07'>而不誅則惡不懼善不勸而能以行化</line>
<line xml:id='KR3a0007_SBCK_007-2a.08'>乎天下者未嘗聞也書曰畢力賞罰此</line>
<line xml:id='KR3a0007_SBCK_007-2a.09'>之謂也</line>
</surface>
<surface xml:id='KR3a0007_SBCK_007-2b-z'>
<pb ed='SBCK' n='007-2b' xml:id='KR3a0007_SBCK_007-2b'/><line xml:id='KR3a0007_SBCK_007-2b.01'>水濁則魚困令苛則民亂城峭則必崩</line>
<line xml:id='KR3a0007_SBCK_007-2b.02'>岸竦則必阤故夫治國譬若張琴大絃</line>
<line xml:id='KR3a0007_SBCK_007-2b.03'>急則小絃絶矣故曰急轡銜者非千里</line>
<line xml:id='KR3a0007_SBCK_007-2b.04'>御也有聲之聲不過百里無聲之聲延</line>
<line xml:id='KR3a0007_SBCK_007-2b.05'>及四海故禄過其功者損名過其實者</line>
<line xml:id='KR3a0007_SBCK_007-2b.06'>削情行合而民副之禍福不虚至矣詩</line>
<line xml:id='KR3a0007_SBCK_007-2b.07'>云何其處也必有與也何其乆也必有</line>
<line xml:id='KR3a0007_SBCK_007-2b.08'>以也此之謂也</line>
<line xml:id='KR3a0007_SBCK_007-2b.09'>公叔文子為楚令尹三年民無敢入朝</line>
</surface>
<surface xml:id='KR3a0007_SBCK_007-3a-z'>
<pb ed='SBCK' n='007-3a' xml:id='KR3a0007_SBCK_007-3a'/><line xml:id='KR3a0007_SBCK_007-3a.01'>公叔子見曰嚴矣文子曰朝廷之嚴也</line>
<line xml:id='KR3a0007_SBCK_007-3a.02'>寧云妨國家之治哉公叔子曰嚴則下</line>
<line xml:id='KR3a0007_SBCK_007-3a.03'>喑下喑則上聾聾喑不能相通何國之</line>
<line xml:id='KR3a0007_SBCK_007-3a.04'>治也蓋聞之也順針縷者成帷幕合升</line>
<line xml:id='KR3a0007_SBCK_007-3a.05'>斗者實倉廩并小流而成江海明主者</line>
<line xml:id='KR3a0007_SBCK_007-3a.06'>有所受命而不行未嘗有所不受也</line>
<line xml:id='KR3a0007_SBCK_007-3a.07'>衛靈公謂孔子曰有語寡人為國家者</line>
<line xml:id='KR3a0007_SBCK_007-3a.08'>謹之於廟堂之上而國家治矣其可乎</line>
<line xml:id='KR3a0007_SBCK_007-3a.09'>孔子曰可愛人者則人愛之惡人者則</line>
</surface>
<surface xml:id='KR3a0007_SBCK_007-3b-z'>
<pb ed='SBCK' n='007-3b' xml:id='KR3a0007_SBCK_007-3b'/><line xml:id='KR3a0007_SBCK_007-3b.01'>人惡之知得之己者亦知得之人所謂</line>
<line xml:id='KR3a0007_SBCK_007-3b.02'>不出於環堵之室而知天下者知反之</line>
<line xml:id='KR3a0007_SBCK_007-3b.03'>己者也</line>
<line xml:id='KR3a0007_SBCK_007-3b.04'>子貢問治民於孔子孔子曰懔懔焉如</line>
<line xml:id='KR3a0007_SBCK_007-3b.05'>以腐索御奔馬子貢曰何其畏也孔子</line>
<line xml:id='KR3a0007_SBCK_007-3b.06'>曰夫通達之國皆人也以道導之則吾</line>
<line xml:id='KR3a0007_SBCK_007-3b.07'>畜也不以道導之則吾讎也若何而毋</line>
<line xml:id='KR3a0007_SBCK_007-3b.08'>畏</line>
<line xml:id='KR3a0007_SBCK_007-3b.09'>齊桓公謂管仲曰吾欲舉事於國昭然</line>
</surface>
<surface xml:id='KR3a0007_SBCK_007-4a-z'>
<pb ed='SBCK' n='007-4a' xml:id='KR3a0007_SBCK_007-4a'/><line xml:id='KR3a0007_SBCK_007-4a.01'>如日月無愚夫愚婦皆曰善可乎仲曰</line>
<line xml:id='KR3a0007_SBCK_007-4a.02'>可然非聖人之道桓公曰何也對曰夫</line>
<line xml:id='KR3a0007_SBCK_007-4a.03'>短綆不可以汲深井知鮮不可以與聖</line>
<line xml:id='KR3a0007_SBCK_007-4a.04'>人之言惠士可與辨物智士可與辨無</line>
<line xml:id='KR3a0007_SBCK_007-4a.05'>方聖人可與辨神明夫聖人之所為非</line>
<line xml:id='KR3a0007_SBCK_007-4a.06'>衆人之所及也民知十已則尚與之爭</line>
<line xml:id='KR3a0007_SBCK_007-4a.07'>曰不如吾也百已則疵其過千已則誰</line>
<line xml:id='KR3a0007_SBCK_007-4a.08'>而不信是故民不可稍而掌也可并而</line>
<line xml:id='KR3a0007_SBCK_007-4a.09'>牧也不可暴而殺也可麾而致也衆不</line>
</surface>
<surface xml:id='KR3a0007_SBCK_007-4b-z'>
<pb ed='SBCK' n='007-4b' xml:id='KR3a0007_SBCK_007-4b'/><line xml:id='KR3a0007_SBCK_007-4b.01'>可户說也可舉而示也</line>
<line xml:id='KR3a0007_SBCK_007-4b.02'>衛靈公問於史鰌曰政孰為務對曰大</line>
<line xml:id='KR3a0007_SBCK_007-4b.03'>理為務聽獄不中死者不可生也斷者</line>
<line xml:id='KR3a0007_SBCK_007-4b.04'>不可屬也故曰大理為務少焉子路見</line>
<line xml:id='KR3a0007_SBCK_007-4b.05'>公公以史鰌言告之子路曰司馬為務</line>
<line xml:id='KR3a0007_SBCK_007-4b.06'>兩國有難兩軍相當司馬執枹以行之</line>
<line xml:id='KR3a0007_SBCK_007-4b.07'>一鬬不當死者數萬以殺人為非也此</line>
<line xml:id='KR3a0007_SBCK_007-4b.08'>其為殺人亦衆矣故曰司馬為務少焉</line>
<line xml:id='KR3a0007_SBCK_007-4b.09'>子貢入見公以二子言告之子貢曰不</line>
</surface>
<surface xml:id='KR3a0007_SBCK_007-5a-z'>
<pb ed='SBCK' n='007-5a' xml:id='KR3a0007_SBCK_007-5a'/><line xml:id='KR3a0007_SBCK_007-5a.01'>識哉昔禹與有扈氏戰三陳而不服禹</line>
<line xml:id='KR3a0007_SBCK_007-5a.02'>於是脩教一年而有扈氏請服故曰去</line>
<line xml:id='KR3a0007_SBCK_007-5a.03'>民之所事奚獄之所聽兵革之不陳奚</line>
<line xml:id='KR3a0007_SBCK_007-5a.04'>鼓之所鳴故曰教為務也</line>
<line xml:id='KR3a0007_SBCK_007-5a.05'>齊桓公出獵逐鹿而走入山谷之中見</line>
<line xml:id='KR3a0007_SBCK_007-5a.06'>一老公而問之曰是為何谷對曰為愚</line>
<line xml:id='KR3a0007_SBCK_007-5a.07'>公之谷桓公曰何故對曰以臣名之桓</line>
<line xml:id='KR3a0007_SBCK_007-5a.08'>公曰今視公之儀狀非愚人也何為以</line>
<line xml:id='KR3a0007_SBCK_007-5a.09'>公名對曰臣請陳之臣故畜㹀牛生子</line>
</surface>
<surface xml:id='KR3a0007_SBCK_007-5b-z'>
<pb ed='SBCK' n='007-5b' xml:id='KR3a0007_SBCK_007-5b'/><line xml:id='KR3a0007_SBCK_007-5b.01'>而大賣之而買駒少年曰牛不能生馬</line>
<line xml:id='KR3a0007_SBCK_007-5b.02'>遂持駒去傍隣聞之以臣為愚故名此</line>
<line xml:id='KR3a0007_SBCK_007-5b.03'>谷為愚公之谷桓公曰公誠愚矣夫何</line>
<line xml:id='KR3a0007_SBCK_007-5b.04'>為而與之桓公遂歸明日朝以告管仲</line>
<line xml:id='KR3a0007_SBCK_007-5b.05'>管仲正衿再拜曰此夷吾之愚也使堯</line>
<line xml:id='KR3a0007_SBCK_007-5b.06'>在上咎繇為理安有取人之駒者乎若</line>
<line xml:id='KR3a0007_SBCK_007-5b.07'>有見暴如是叟者又必不與也公知獄</line>
<line xml:id='KR3a0007_SBCK_007-5b.08'>訟之不正故與之耳請退而脩政孔子</line>
<line xml:id='KR3a0007_SBCK_007-5b.09'>曰弟子記之桓公覇君也管仲賢佐也</line>
</surface>
<surface xml:id='KR3a0007_SBCK_007-6a-z'>
<pb ed='SBCK' n='007-6a' xml:id='KR3a0007_SBCK_007-6a'/><line xml:id='KR3a0007_SBCK_007-6a.01'>猶有以智為愚者也况不及桓公管仲</line>
<line xml:id='KR3a0007_SBCK_007-6a.02'>者也</line>
<line xml:id='KR3a0007_SBCK_007-6a.03'>魯有父子訟者康子曰殺之孔子曰未</line>
<line xml:id='KR3a0007_SBCK_007-6a.04'>可殺也夫民不知子父訟之不善者乆</line>
<line xml:id='KR3a0007_SBCK_007-6a.05'>矣是則上過也上有道是人亡矣康子</line>
<line xml:id='KR3a0007_SBCK_007-6a.06'>曰夫治民以孝為本今殺一人以戮不</line>
<line xml:id='KR3a0007_SBCK_007-6a.07'>孝不亦可乎孔子曰不孝而誅之是虐</line>
<line xml:id='KR3a0007_SBCK_007-6a.08'>殺不辜也三軍大敗不可誅也獄訟不</line>
<line xml:id='KR3a0007_SBCK_007-6a.09'>治不可刑也上陳之教而先服之則百</line>
</surface>
<surface xml:id='KR3a0007_SBCK_007-6b-z'>
<pb ed='SBCK' n='007-6b' xml:id='KR3a0007_SBCK_007-6b'/><line xml:id='KR3a0007_SBCK_007-6b.01'>姓從風矣躬行不從而后俟之以刑則</line>
<line xml:id='KR3a0007_SBCK_007-6b.02'>民知罪矣夫一仞之牆民不能踰百仞</line>
<line xml:id='KR3a0007_SBCK_007-6b.03'>之山童子升而逰焉凌遲故也今是仁</line>
<line xml:id='KR3a0007_SBCK_007-6b.04'>義之凌遲乆矣能謂民弗踰乎詩曰俾</line>
<line xml:id='KR3a0007_SBCK_007-6b.05'>民不迷昔者君子導其百姓不使迷是</line>
<line xml:id='KR3a0007_SBCK_007-6b.06'>以威厲而不至刑錯而不用也於是訟</line>
<line xml:id='KR3a0007_SBCK_007-6b.07'>者聞之乃請無訟</line>
<line xml:id='KR3a0007_SBCK_007-6b.08'>魯哀公問政於孔子對曰政有使民富</line>
<line xml:id='KR3a0007_SBCK_007-6b.09'>且夀哀公曰何謂也孔子曰薄賦斂則</line>
</surface>
<surface xml:id='KR3a0007_SBCK_007-7a-z'>
<pb ed='SBCK' n='007-7a' xml:id='KR3a0007_SBCK_007-7a'/><line xml:id='KR3a0007_SBCK_007-7a.01'>民富無事則逺罪逺罪則民壽公曰若</line>
<line xml:id='KR3a0007_SBCK_007-7a.02'>是則寡人貧矣孔子曰詩云凱悌君子</line>
<line xml:id='KR3a0007_SBCK_007-7a.03'>民之父母未見其子富而父母貧者也</line>
<line xml:id='KR3a0007_SBCK_007-7a.04'>文王問於吕望曰為天下若何對曰王</line>
<line xml:id='KR3a0007_SBCK_007-7a.05'>國富民覇國富士僅存之國富大夫亡</line>
<line xml:id='KR3a0007_SBCK_007-7a.06'>道之國富倉府是謂上溢而下漏文王</line>
<line xml:id='KR3a0007_SBCK_007-7a.07'>曰善對曰宿善不祥是日也發其倉府</line>
<line xml:id='KR3a0007_SBCK_007-7a.08'>以賑鰥寡孤獨</line>
<line xml:id='KR3a0007_SBCK_007-7a.09'>武王問於太公曰治國之道若何太公</line>
</surface>
<surface xml:id='KR3a0007_SBCK_007-7b-z'>
<pb ed='SBCK' n='007-7b' xml:id='KR3a0007_SBCK_007-7b'/><line xml:id='KR3a0007_SBCK_007-7b.01'>對曰治國之道愛民而已曰愛民若何</line>
<line xml:id='KR3a0007_SBCK_007-7b.02'>曰利之而勿害成之勿敗生之勿殺與</line>
<line xml:id='KR3a0007_SBCK_007-7b.03'>之勿奪樂之勿苦喜之勿怒此治國之</line>
<line xml:id='KR3a0007_SBCK_007-7b.04'>道使民之義也愛之而已矣民失其所</line>
<line xml:id='KR3a0007_SBCK_007-7b.05'>務則害之也農失其時則敗之也有罪</line>
<line xml:id='KR3a0007_SBCK_007-7b.06'>者重其罰則殺之也重賦斂者則奪之</line>
<line xml:id='KR3a0007_SBCK_007-7b.07'>也多徭役以罷民力則苦之也勞而擾</line>
<line xml:id='KR3a0007_SBCK_007-7b.08'>之則怒之也故善為國者遇民如父母</line>
<line xml:id='KR3a0007_SBCK_007-7b.09'>之愛子兄之愛弟聞其飢寒為之哀見</line>
</surface>
<surface xml:id='KR3a0007_SBCK_007-8a-z'>
<pb ed='SBCK' n='007-8a' xml:id='KR3a0007_SBCK_007-8a'/><line xml:id='KR3a0007_SBCK_007-8a.01'>其勞苦為之悲</line>
<line xml:id='KR3a0007_SBCK_007-8a.02'>武王問於太公曰賢君治國何如對曰</line>
<line xml:id='KR3a0007_SBCK_007-8a.03'>賢君之治國其政乎其吏不苛其賦斂</line>
<line xml:id='KR3a0007_SBCK_007-8a.04'>節其自奉薄不以私善害公法賞賜不</line>
<line xml:id='KR3a0007_SBCK_007-8a.05'>加於無功刑罰不施於無罪不因喜以</line>
<line xml:id='KR3a0007_SBCK_007-8a.06'>賞不因怒以誅害民者有罪進賢舉過</line>
<line xml:id='KR3a0007_SBCK_007-8a.07'>者有賞後宫不荒女謁不聽上無婬慝</line>
<line xml:id='KR3a0007_SBCK_007-8a.08'>下不隂害不幸宫室以費財不多觀游</line>
<line xml:id='KR3a0007_SBCK_007-8a.09'>臺池以罷民不彫文刻鏤以逞耳目官</line>
</surface>
<surface xml:id='KR3a0007_SBCK_007-8b-z'>
<pb ed='SBCK' n='007-8b' xml:id='KR3a0007_SBCK_007-8b'/><line xml:id='KR3a0007_SBCK_007-8b.01'>無腐蠧之藏國無流餓之民此賢君之</line>
<line xml:id='KR3a0007_SBCK_007-8b.02'>治國也武王曰善哉</line>
<line xml:id='KR3a0007_SBCK_007-8b.03'>武王問於太公曰為國而數更法令者</line>
<line xml:id='KR3a0007_SBCK_007-8b.04'>何也太公曰為國而數更法令者不法</line>
<line xml:id='KR3a0007_SBCK_007-8b.05'>法以其所善為法者也故令出而亂亂</line>
<line xml:id='KR3a0007_SBCK_007-8b.06'>則更為法是以其法令數更也</line>
<line xml:id='KR3a0007_SBCK_007-8b.07'>成王問政於尹逸曰吾何德之行而民</line>
<line xml:id='KR3a0007_SBCK_007-8b.08'>親其上對曰使之以時而敬順之忠而</line>
<line xml:id='KR3a0007_SBCK_007-8b.09'>愛之布令信而不食言王曰其度安至</line>
</surface>
<surface xml:id='KR3a0007_SBCK_007-9a-z'>
<pb ed='SBCK' n='007-9a' xml:id='KR3a0007_SBCK_007-9a'/><line xml:id='KR3a0007_SBCK_007-9a.01'>對曰如臨深淵如履薄氷王曰懼哉對</line>
<line xml:id='KR3a0007_SBCK_007-9a.02'>曰天地之間四海之内善之則畜也不</line>
<line xml:id='KR3a0007_SBCK_007-9a.03'>善則讎也夏殷之臣反讎桀紂而臣湯</line>
<line xml:id='KR3a0007_SBCK_007-9a.04'>武夙沙之民自攻其主而歸神農氏此</line>
<line xml:id='KR3a0007_SBCK_007-9a.05'>君之所明知也若何其無懼也</line>
<line xml:id='KR3a0007_SBCK_007-9a.06'>仲尼見梁君梁君問仲尼曰吾欲長有</line>
<line xml:id='KR3a0007_SBCK_007-9a.07'>國吾欲列都之得吾欲使民安不惑吾</line>
<line xml:id='KR3a0007_SBCK_007-9a.08'>欲使士竭其力吾欲使日月當時吾欲</line>
<line xml:id='KR3a0007_SBCK_007-9a.09'>使聖人自来吾欲使官府治為之奈何</line>
</surface>
<surface xml:id='KR3a0007_SBCK_007-9b-z'>
<pb ed='SBCK' n='007-9b' xml:id='KR3a0007_SBCK_007-9b'/><line xml:id='KR3a0007_SBCK_007-9b.02'>仲尼對曰千乘之君萬乘之主問於丘</line>
<line xml:id='KR3a0007_SBCK_007-9b.03'>者多矣未嘗有如主君問丘之術也然</line>
<line xml:id='KR3a0007_SBCK_007-9b.04'>而盡可得也丘聞之兩君相親則長有</line>
<line xml:id='KR3a0007_SBCK_007-9b.05'>國君惠臣忠則列都之得毋殺不辜毋</line>
<line xml:id='KR3a0007_SBCK_007-9b.06'>釋罪人則民不惑益士禄賞則竭其力</line>
<line xml:id='KR3a0007_SBCK_007-9b.07'>尊天敬鬼則日月當時善為刑罰則聖</line>
<line xml:id='KR3a0007_SBCK_007-9b.08'>人自来尚賢使能則官府治梁君曰豈</line>
<line xml:id='KR3a0007_SBCK_007-9b.09'>有不然哉</line>
<line xml:id='KR3a0007_SBCK_007-9b.10'>子貢曰葉公問政於夫子夫子曰政在附</line>
</surface>
<surface xml:id='KR3a0007_SBCK_007-10a-z'>
<pb ed='SBCK' n='007-10a' xml:id='KR3a0007_SBCK_007-10a'/><line xml:id='KR3a0007_SBCK_007-10a.01'>近而来逺魯哀公問政於夫子夫子曰</line>
<line xml:id='KR3a0007_SBCK_007-10a.02'>政在於諭臣齊景公問政於夫子夫子</line>
<line xml:id='KR3a0007_SBCK_007-10a.03'>曰政在於節用三君問政於夫子夫子</line>
<line xml:id='KR3a0007_SBCK_007-10a.04'>應之不同然則政有異乎孔子曰夫荆</line>
<line xml:id='KR3a0007_SBCK_007-10a.05'>之地廣而都狭民有離志焉故曰在於</line>
<line xml:id='KR3a0007_SBCK_007-10a.06'>附近而来逺哀公有臣三人内比周公</line>
<line xml:id='KR3a0007_SBCK_007-10a.07'>以惑其君外鄣距諸侯賔客以蔽其明</line>
<line xml:id='KR3a0007_SBCK_007-10a.08'>故曰政在諭臣齊景公奢於臺榭淫於</line>
<line xml:id='KR3a0007_SBCK_007-10a.09'>苑囿五官之樂不解一旦而賜人百乘</line>
</surface>
<surface xml:id='KR3a0007_SBCK_007-10b-z'>
<pb ed='SBCK' n='007-10b' xml:id='KR3a0007_SBCK_007-10b'/><line xml:id='KR3a0007_SBCK_007-10b.01'>之家者三故曰政在於節用此三者政</line>
<line xml:id='KR3a0007_SBCK_007-10b.02'>也詩不云乎亂離斯瘼爰其適歸此傷</line>
<line xml:id='KR3a0007_SBCK_007-10b.03'>離散以為亂者也匪其止共惟王之卭</line>
<line xml:id='KR3a0007_SBCK_007-10b.04'>此傷姦臣蔽主以為亂者也相亂蔑資</line>
<line xml:id='KR3a0007_SBCK_007-10b.05'>曾莫惠我師此傷奢侈不節以為亂者</line>
<line xml:id='KR3a0007_SBCK_007-10b.06'>也察此三者之所欲政其同乎哉</line>
<line xml:id='KR3a0007_SBCK_007-10b.07'>公儀休相魯魯君死左右請閉門公儀</line>
<line xml:id='KR3a0007_SBCK_007-10b.08'>休曰止池淵吾不稅蒙山吾不賦苛令</line>
<line xml:id='KR3a0007_SBCK_007-10b.09'>吾不布吾已閉心矣何閉於門哉</line>
</surface>
<surface xml:id='KR3a0007_SBCK_007-11a-z'>
<pb ed='SBCK' n='007-11a' xml:id='KR3a0007_SBCK_007-11a'/><line xml:id='KR3a0007_SBCK_007-11a.01'>子産相鄭簡公謂子産曰内政毋出外</line>
<line xml:id='KR3a0007_SBCK_007-11a.02'>政毋入夫衣裘之不美車馬之不飾子</line>
<line xml:id='KR3a0007_SBCK_007-11a.03'>女之不潔寡人之醜也國家之不治封</line>
<line xml:id='KR3a0007_SBCK_007-11a.04'>疆之不正夫子之醜也子産相鄭終簡</line>
<line xml:id='KR3a0007_SBCK_007-11a.05'>公之身内無國中之亂外無諸侯之患</line>
<line xml:id='KR3a0007_SBCK_007-11a.06'>也子産之從政也擇能而使之馮簡子</line>
<line xml:id='KR3a0007_SBCK_007-11a.07'>善斷事子太叔善决而文公孫揮知四</line>
<line xml:id='KR3a0007_SBCK_007-11a.08'>國之為而辨於其大夫之族姓變而立</line>
<line xml:id='KR3a0007_SBCK_007-11a.09'>至又善為辭令禆諶善謀於野則獲於</line>
</surface>
<surface xml:id='KR3a0007_SBCK_007-11b-z'>
<pb ed='SBCK' n='007-11b' xml:id='KR3a0007_SBCK_007-11b'/><line xml:id='KR3a0007_SBCK_007-11b.01'>邑則否有事乃載禆諶與之適野使謀</line>
<line xml:id='KR3a0007_SBCK_007-11b.02'>可否而告馮簡子斷之使公孫揮為之</line>
<line xml:id='KR3a0007_SBCK_007-11b.03'>辭令成乃受子太叔行之以應對賔客</line>
<line xml:id='KR3a0007_SBCK_007-11b.04'>是以鮮有敗事也</line>
<line xml:id='KR3a0007_SBCK_007-11b.05'>董安于治晉陽問政於蹇老蹇老曰曰</line>
<line xml:id='KR3a0007_SBCK_007-11b.06'>忠曰信曰敢董安于曰安忠乎曰忠於</line>
<line xml:id='KR3a0007_SBCK_007-11b.07'>主曰安信乎曰信於令曰安敢乎曰敢</line>
<line xml:id='KR3a0007_SBCK_007-11b.08'>於不善人董安于曰此三者足矣</line>
<line xml:id='KR3a0007_SBCK_007-11b.09'>魏文侯使西門豹徃治於鄴告之曰必</line>
</surface>
<surface xml:id='KR3a0007_SBCK_007-12a-z'>
<pb ed='SBCK' n='007-12a' xml:id='KR3a0007_SBCK_007-12a'/><line xml:id='KR3a0007_SBCK_007-12a.01'>全功成名布義豹曰敢問全功成名布</line>
<line xml:id='KR3a0007_SBCK_007-12a.02'>義為之柰何文侯曰子徃矣是無邑不</line>
<line xml:id='KR3a0007_SBCK_007-12a.03'>有賢豪辯博者也無邑不有好揚人之</line>
<line xml:id='KR3a0007_SBCK_007-12a.04'>惡蔽人之善者也徃必問豪賢者因而</line>
<line xml:id='KR3a0007_SBCK_007-12a.05'>親之其辯博者因而師之問其好揚人</line>
<line xml:id='KR3a0007_SBCK_007-12a.06'>之惡蔽人之善者因而察之不可以特</line>
<line xml:id='KR3a0007_SBCK_007-12a.07'>聞從事夫耳聞之不如目見之目見之</line>
<line xml:id='KR3a0007_SBCK_007-12a.08'>不如足踐之足踐之不如手辨之人始</line>
<line xml:id='KR3a0007_SBCK_007-12a.09'>入官如入晦室乆而愈眀眀乃治治乃</line>
</surface>
<surface xml:id='KR3a0007_SBCK_007-12b-z'>
<pb ed='SBCK' n='007-12b' xml:id='KR3a0007_SBCK_007-12b'/><line xml:id='KR3a0007_SBCK_007-12b.01'>行</line>
<line xml:id='KR3a0007_SBCK_007-12b.02'>宓子賤治單父彈鳴琴身不下堂而單</line>
<line xml:id='KR3a0007_SBCK_007-12b.03'>父治巫馬期亦治單父以星出以星入</line>
<line xml:id='KR3a0007_SBCK_007-12b.04'>日夜不處以身親之而單父亦治巫馬</line>
<line xml:id='KR3a0007_SBCK_007-12b.05'>期問其故於宓子賤宓子賤曰我之謂</line>
<line xml:id='KR3a0007_SBCK_007-12b.06'>任人子之謂任力任力者固勞任人者</line>
<line xml:id='KR3a0007_SBCK_007-12b.07'>固佚人曰宓子賤則君子矣佚四肢全</line>
<line xml:id='KR3a0007_SBCK_007-12b.08'>耳目平心氣而百官治任其數而已矣</line>
<line xml:id='KR3a0007_SBCK_007-12b.09'>巫馬期則不然弊性事情勞煩教詔雖</line>
</surface>
<surface xml:id='KR3a0007_SBCK_007-13a-z'>
<pb ed='SBCK' n='007-13a' xml:id='KR3a0007_SBCK_007-13a'/><line xml:id='KR3a0007_SBCK_007-13a.01'>治猶未至也</line>
<line xml:id='KR3a0007_SBCK_007-13a.02'>孔子謂宓子賤曰子治單父而衆說語</line>
<line xml:id='KR3a0007_SBCK_007-13a.03'>丘所以為之者曰不齊父其父子其子</line>
<line xml:id='KR3a0007_SBCK_007-13a.04'>恤諸孤而哀喪紀孔子曰善小節也小</line>
<line xml:id='KR3a0007_SBCK_007-13a.05'>民附矣猶未足也曰不齊之所父事者</line>
<line xml:id='KR3a0007_SBCK_007-13a.06'>三人所兄事者五人所友者十一人孔</line>
<line xml:id='KR3a0007_SBCK_007-13a.07'>子曰父事三人可以教孝矣兄事五人</line>
<line xml:id='KR3a0007_SBCK_007-13a.08'>可以教弟矣友十一人可以教學矣中</line>
<line xml:id='KR3a0007_SBCK_007-13a.09'>節也中民附矣猶未足也曰此地民有</line>
</surface>
<surface xml:id='KR3a0007_SBCK_007-13b-z'>
<pb ed='SBCK' n='007-13b' xml:id='KR3a0007_SBCK_007-13b'/><line xml:id='KR3a0007_SBCK_007-13b.01'>賢於不齊者五人不齊事之皆教不齊</line>
<line xml:id='KR3a0007_SBCK_007-13b.02'>所以治之術孔子曰欲其大者乃於此</line>
<line xml:id='KR3a0007_SBCK_007-13b.03'>在矣昔者堯舜清㣲其身以聽觀天下</line>
<line xml:id='KR3a0007_SBCK_007-13b.04'>務来賢人夫舉賢者百福之宗也而神</line>
<line xml:id='KR3a0007_SBCK_007-13b.05'>明之主也不齊之所治者小也不齊所</line>
<line xml:id='KR3a0007_SBCK_007-13b.06'>治者大其與堯舜繼矣</line>
<line xml:id='KR3a0007_SBCK_007-13b.07'>宓子賤為單父宰辭於夫子夫子曰毋</line>
<line xml:id='KR3a0007_SBCK_007-13b.08'>迎而距也毋望而許也許之則失守距</line>
<line xml:id='KR3a0007_SBCK_007-13b.09'>之則閉塞譬如髙山深淵仰之不可極</line>
</surface>
<surface xml:id='KR3a0007_SBCK_007-14a-z'>
<pb ed='SBCK' n='007-14a' xml:id='KR3a0007_SBCK_007-14a'/><line xml:id='KR3a0007_SBCK_007-14a.01'>度之不可測也子賤曰善敢不承命乎</line>
<line xml:id='KR3a0007_SBCK_007-14a.02'>宓子賤為單父宰過於陽晝曰子亦有</line>
<line xml:id='KR3a0007_SBCK_007-14a.03'>以送僕乎陽晝曰吾少也賤不知治民</line>
<line xml:id='KR3a0007_SBCK_007-14a.04'>之術有釣道二焉請以送子子賤曰釣</line>
<line xml:id='KR3a0007_SBCK_007-14a.05'>道柰何陽晝曰夫扱綸錯餌迎而吸之</line>
<line xml:id='KR3a0007_SBCK_007-14a.06'>者陽橋也其為魚薄而不美若存若亡</line>
<line xml:id='KR3a0007_SBCK_007-14a.07'>若食若不食者魴也其為魚也博而厚</line>
<line xml:id='KR3a0007_SBCK_007-14a.08'>味宓子賤曰善於是未至單父冠蓋迎</line>
<line xml:id='KR3a0007_SBCK_007-14a.09'>之者交接於道子賤曰車驅之車驅之</line>
</surface>
<surface xml:id='KR3a0007_SBCK_007-14b-z'>
<pb ed='SBCK' n='007-14b' xml:id='KR3a0007_SBCK_007-14b'/><line xml:id='KR3a0007_SBCK_007-14b.01'>夫陽晝之所謂陽橋者至矣於是至單</line>
<line xml:id='KR3a0007_SBCK_007-14b.02'>父請其耆老尊賢者而與之共治單父</line>
<line xml:id='KR3a0007_SBCK_007-14b.03'>孔子弟子有孔蔑者與宓子賤皆仕孔</line>
<line xml:id='KR3a0007_SBCK_007-14b.04'>子徃過孔蔑問之曰自子之仕者何得</line>
<line xml:id='KR3a0007_SBCK_007-14b.05'>何亡孔蔑曰自吾仕者未有所得而有</line>
<line xml:id='KR3a0007_SBCK_007-14b.06'>所亡者三曰王事若襲學焉得習以是</line>
<line xml:id='KR3a0007_SBCK_007-14b.07'>學不得明也所亡者一也奉禄少鬻鬻</line>
<line xml:id='KR3a0007_SBCK_007-14b.08'>不足及親戚親戚益疏矣所亡者二也</line>
<line xml:id='KR3a0007_SBCK_007-14b.09'>公事多急不得弔死視病是以朋友益</line>
</surface>
<surface xml:id='KR3a0007_SBCK_007-15a-z'>
<pb ed='SBCK' n='007-15a' xml:id='KR3a0007_SBCK_007-15a'/><line xml:id='KR3a0007_SBCK_007-15a.01'>䟽矣所亡者三也孔子不說而復往見</line>
<line xml:id='KR3a0007_SBCK_007-15a.02'>子賤曰自子之仕何得何亡子賤曰自</line>
<line xml:id='KR3a0007_SBCK_007-15a.03'>吾之仕未有所亡而所得者三始誦之</line>
<line xml:id='KR3a0007_SBCK_007-15a.04'>文今履而行之是學日益明也所得者</line>
<line xml:id='KR3a0007_SBCK_007-15a.05'>一也奉禄雖少鬻鬻得及親戚是以親</line>
<line xml:id='KR3a0007_SBCK_007-15a.06'>戚益親也所得者二也公事雖急夜勤</line>
<line xml:id='KR3a0007_SBCK_007-15a.07'>弔死視病是以朋友益親也所得者三</line>
<line xml:id='KR3a0007_SBCK_007-15a.08'>也孔子謂子賤曰君子哉若人君子哉</line>
<line xml:id='KR3a0007_SBCK_007-15a.09'>若人魯無君子者斯焉取斯</line>
</surface>
<surface xml:id='KR3a0007_SBCK_007-15b-z'>
<pb ed='SBCK' n='007-15b' xml:id='KR3a0007_SBCK_007-15b'/><line xml:id='KR3a0007_SBCK_007-15b.01'>晏子治東阿三年景公召而數之曰吾</line>
<line xml:id='KR3a0007_SBCK_007-15b.02'>以子為可而使子治東阿今子治而亂</line>
<line xml:id='KR3a0007_SBCK_007-15b.03'>子退而自察也寡人將加大誅于子晏</line>
<line xml:id='KR3a0007_SBCK_007-15b.04'>子對曰臣請改道易行而治東阿三年</line>
<line xml:id='KR3a0007_SBCK_007-15b.05'>不治臣請死之景公許之於是明年上</line>
<line xml:id='KR3a0007_SBCK_007-15b.06'>計景公迎而賀之曰甚善矣子之治東</line>
<line xml:id='KR3a0007_SBCK_007-15b.07'>阿也晏子對曰前臣之治東阿也屬託</line>
<line xml:id='KR3a0007_SBCK_007-15b.08'>不行貨賂不至陂池之魚以利貧民當</line>
<line xml:id='KR3a0007_SBCK_007-15b.09'>此之時民無饑者而君反以罪臣今臣</line>
</surface>
<surface xml:id='KR3a0007_SBCK_007-16a-z'>
<pb ed='SBCK' n='007-16a' xml:id='KR3a0007_SBCK_007-16a'/><line xml:id='KR3a0007_SBCK_007-16a.01'>後之治東阿也屬託行貨賂至并㑹賦</line>
<line xml:id='KR3a0007_SBCK_007-16a.02'>斂倉庫少内便事左右陂池之魚入於</line>
<line xml:id='KR3a0007_SBCK_007-16a.03'>權家當此之時饑者過半矣君乃反迎</line>
<line xml:id='KR3a0007_SBCK_007-16a.04'>而賀臣愚不能復治東阿願乞骸骨避</line>
<line xml:id='KR3a0007_SBCK_007-16a.05'>賢者之路再拜便辟景公乃下席而謝</line>
<line xml:id='KR3a0007_SBCK_007-16a.06'>之曰子強復治東阿東阿者子之東阿</line>
<line xml:id='KR3a0007_SBCK_007-16a.07'>也寡人無復與焉</line>
<line xml:id='KR3a0007_SBCK_007-16a.08'>子路治蒲見於孔子曰由願受教孔子</line>
<line xml:id='KR3a0007_SBCK_007-16a.09'>曰蒲多壮士又難治也然吾語汝恭以</line>
</surface>
<surface xml:id='KR3a0007_SBCK_007-16b-z'>
<pb ed='SBCK' n='007-16b' xml:id='KR3a0007_SBCK_007-16b'/><line xml:id='KR3a0007_SBCK_007-16b.01'>敬可以攝勇寛以正可以容衆恭以潔</line>
<line xml:id='KR3a0007_SBCK_007-16b.02'>可以親上</line>
<line xml:id='KR3a0007_SBCK_007-16b.03'>子貢為信陽令辭孔子而行孔子曰力</line>
<line xml:id='KR3a0007_SBCK_007-16b.04'>之順之因子之時無奪無伐無暴無盜</line>
<line xml:id='KR3a0007_SBCK_007-16b.05'>子貢曰賜少而事君子君子固有盜者</line>
<line xml:id='KR3a0007_SBCK_007-16b.06'>邪孔子曰夫以不肖伐賢是謂奪也以</line>
<line xml:id='KR3a0007_SBCK_007-16b.07'>賢伐不肖是謂伐也緩其令急其誅是</line>
<line xml:id='KR3a0007_SBCK_007-16b.08'>謂暴也取人善以自為己是謂盜也君</line>
<line xml:id='KR3a0007_SBCK_007-16b.09'>子之盜豈必當財幣乎吾聞之曰知為</line>
</surface>
<surface xml:id='KR3a0007_SBCK_007-17a-z'>
<pb ed='SBCK' n='007-17a' xml:id='KR3a0007_SBCK_007-17a'/><line xml:id='KR3a0007_SBCK_007-17a.01'>吏者奉法利民不知為吏者枉法以侵</line>
<line xml:id='KR3a0007_SBCK_007-17a.02'>民此皆怨之所由生也臨官莫如平臨</line>
<line xml:id='KR3a0007_SBCK_007-17a.03'>財莫如亷亷平之守不可攻也匿人之</line>
<line xml:id='KR3a0007_SBCK_007-17a.04'>善者是謂蔽賢也揚人之惡者是謂小</line>
<line xml:id='KR3a0007_SBCK_007-17a.05'>人也不内相教而外相謗者是謂不足</line>
<line xml:id='KR3a0007_SBCK_007-17a.06'>親也言人之善者有所得而無所亡傷</line>
<line xml:id='KR3a0007_SBCK_007-17a.07'>也言人之惡者無所得而有所傷也故</line>
<line xml:id='KR3a0007_SBCK_007-17a.08'>君子慎言語矣毋先己而後人擇言出</line>
<line xml:id='KR3a0007_SBCK_007-17a.09'>之令口如耳</line>
</surface>
<surface xml:id='KR3a0007_SBCK_007-17b-z'>
<pb ed='SBCK' n='007-17b' xml:id='KR3a0007_SBCK_007-17b'/><line xml:id='KR3a0007_SBCK_007-17b.01'>楊朱見梁王言治天下如運諸掌然梁</line>
<line xml:id='KR3a0007_SBCK_007-17b.02'>王曰先生有一妻一妾不能治三畞之</line>
<line xml:id='KR3a0007_SBCK_007-17b.03'>園不能芸言治天下如運諸手掌何以</line>
<line xml:id='KR3a0007_SBCK_007-17b.04'>楊朱曰臣有之君不見夫羊乎百羊而</line>
<line xml:id='KR3a0007_SBCK_007-17b.05'>羣使五尺童子荷杖而隨之欲東而東</line>
<line xml:id='KR3a0007_SBCK_007-17b.06'>欲西而西君且使堯牽一羊舜荷杖而</line>
<line xml:id='KR3a0007_SBCK_007-17b.07'>隨之則亂之始也臣聞之夫吞舟之魚</line>
<line xml:id='KR3a0007_SBCK_007-17b.08'>不逰淵鴻鵠髙飛不就汙池何則其志</line>
<line xml:id='KR3a0007_SBCK_007-17b.09'>極逺也黄鍾大吕不可從繁奏之舞何</line>
</surface>
<surface xml:id='KR3a0007_SBCK_007-18a-z'>
<pb ed='SBCK' n='007-18a' xml:id='KR3a0007_SBCK_007-18a'/><line xml:id='KR3a0007_SBCK_007-18a.01'>則其音疏也將治大者不治小成大功</line>
<line xml:id='KR3a0007_SBCK_007-18a.02'>者不小苛此之謂也</line>
<line xml:id='KR3a0007_SBCK_007-18a.03'>景差相鄭鄭人有冬涉水者出而脛寒</line>
<line xml:id='KR3a0007_SBCK_007-18a.04'>後景差過之下陪乘而載之覆以上衽</line>
<line xml:id='KR3a0007_SBCK_007-18a.05'>叔向聞之曰景子為人國相豈不固哉</line>
<line xml:id='KR3a0007_SBCK_007-18a.06'>吾聞良吏居之三月而溝渠脩十月而</line>
<line xml:id='KR3a0007_SBCK_007-18a.07'>津梁成六畜且不濡足而况人乎</line>
<line xml:id='KR3a0007_SBCK_007-18a.08'>魏文侯問李克曰為國如何對曰臣聞</line>
<line xml:id='KR3a0007_SBCK_007-18a.09'>為國之道食有勞而禄有功使有能而</line>
</surface>
<surface xml:id='KR3a0007_SBCK_007-18b-z'>
<pb ed='SBCK' n='007-18b' xml:id='KR3a0007_SBCK_007-18b'/><line xml:id='KR3a0007_SBCK_007-18b.01'>賞必行罰必當文侯曰吾賞罰皆當而</line>
<line xml:id='KR3a0007_SBCK_007-18b.02'>民不與何也對曰國其有淫民乎臣聞</line>
<line xml:id='KR3a0007_SBCK_007-18b.03'>之曰奪淫民之禄以来四方之士其父</line>
<line xml:id='KR3a0007_SBCK_007-18b.04'>有功而禄其子無功而食之出則乘車</line>
<line xml:id='KR3a0007_SBCK_007-18b.05'>馬衣美裘以爲榮華入則脩竽瑟鍾石</line>
<line xml:id='KR3a0007_SBCK_007-18b.06'>之聲而安其子女之樂以亂鄉曲之教</line>
<line xml:id='KR3a0007_SBCK_007-18b.07'>如此者奪其禄以来四方之士此之謂</line>
<line xml:id='KR3a0007_SBCK_007-18b.08'>奪淫民也</line>
<line xml:id='KR3a0007_SBCK_007-18b.09'>齊桓公問於管仲曰國何患管仲對曰</line>
</surface>
<surface xml:id='KR3a0007_SBCK_007-19a-z'>
<pb ed='SBCK' n='007-19a' xml:id='KR3a0007_SBCK_007-19a'/><line xml:id='KR3a0007_SBCK_007-19a.01'>患夫社鼠桓公曰何謂也管仲對曰夫</line>
<line xml:id='KR3a0007_SBCK_007-19a.02'>社束木而塗之鼠因徃託焉燻之則恐</line>
<line xml:id='KR3a0007_SBCK_007-19a.03'>燒其木灌之則恐敗其塗此鼠所以不</line>
<line xml:id='KR3a0007_SBCK_007-19a.04'>可得殺者以社故也夫國亦有社䑕人</line>
<line xml:id='KR3a0007_SBCK_007-19a.05'>主左右是也内則蔽善惡於君上外則</line>
<line xml:id='KR3a0007_SBCK_007-19a.06'>賣權重於百姓不誅之則為亂誅之則</line>
<line xml:id='KR3a0007_SBCK_007-19a.07'>為人主所察據腹而有之此亦國之社</line>
<line xml:id='KR3a0007_SBCK_007-19a.08'>鼠也人有酤酒者為器甚潔清置表甚</line>
<line xml:id='KR3a0007_SBCK_007-19a.09'>長而酒酸不售問之里人其故里人云</line>
</surface>
<surface xml:id='KR3a0007_SBCK_007-19b-z'>
<pb ed='SBCK' n='007-19b' xml:id='KR3a0007_SBCK_007-19b'/><line xml:id='KR3a0007_SBCK_007-19b.01'>公之狗猛人挈器而入且酤公酒狗迎</line>
<line xml:id='KR3a0007_SBCK_007-19b.02'>而噬之此酒所以酸不售之故也夫國</line>
<line xml:id='KR3a0007_SBCK_007-19b.03'>亦有猛狗用事者是也有道術之士欲</line>
<line xml:id='KR3a0007_SBCK_007-19b.04'>明萬乘之主而用事者迎而齕之此亦</line>
<line xml:id='KR3a0007_SBCK_007-19b.05'>國之猛狗也左右為社鼠用事者為猛</line>
<line xml:id='KR3a0007_SBCK_007-19b.06'>狗則道術之士不得用矣此治國之所</line>
<line xml:id='KR3a0007_SBCK_007-19b.07'>患也</line>
<line xml:id='KR3a0007_SBCK_007-19b.08'>齊侯問於晏子曰為政何患對曰患善</line>
<line xml:id='KR3a0007_SBCK_007-19b.09'>惡之不分公曰何以察之對曰審擇左</line>
</surface>
<surface xml:id='KR3a0007_SBCK_007-20a-z'>
<pb ed='SBCK' n='007-20a' xml:id='KR3a0007_SBCK_007-20a'/><line xml:id='KR3a0007_SBCK_007-20a.01'>右左右善則百僚各得其所宜而善惡</line>
<line xml:id='KR3a0007_SBCK_007-20a.02'>分孔子聞之曰此言也信矣善言進則</line>
<line xml:id='KR3a0007_SBCK_007-20a.03'>不善無由入矣不進善言則善無由入</line>
<line xml:id='KR3a0007_SBCK_007-20a.04'>矣</line>
<line xml:id='KR3a0007_SBCK_007-20a.05'>復槀之君朝齊桓公問治民焉復槀之</line>
<line xml:id='KR3a0007_SBCK_007-20a.06'>君不對而循口操衿抑心桓公曰與民</line>
<line xml:id='KR3a0007_SBCK_007-20a.07'>共甘苦饑寒乎夫以我為聖人也故不</line>
<line xml:id='KR3a0007_SBCK_007-20a.08'>用言而諭因禮之千金</line>
<line xml:id='KR3a0007_SBCK_007-20a.09'>晉文公時翟人有封狐文豹之皮者文</line>
</surface>
<surface xml:id='KR3a0007_SBCK_007-20b-z'>
<pb ed='SBCK' n='007-20b' xml:id='KR3a0007_SBCK_007-20b'/><line xml:id='KR3a0007_SBCK_007-20b.01'>公喟然歎曰封狐文豹何罪哉以其皮</line>
<line xml:id='KR3a0007_SBCK_007-20b.02'>為罪也大夫欒枝曰地廣而不平財聚</line>
<line xml:id='KR3a0007_SBCK_007-20b.03'>而不散獨非狐豹之罪乎文公曰善哉</line>
<line xml:id='KR3a0007_SBCK_007-20b.04'>說也欒枝曰地廣而不平人將平之財</line>
<line xml:id='KR3a0007_SBCK_007-20b.05'>聚而不散人將爭之於是列地以分民</line>
<line xml:id='KR3a0007_SBCK_007-20b.06'>散財以賑貧</line>
<line xml:id='KR3a0007_SBCK_007-20b.07'>晉文侯問政於舅犯舅犯對曰分熟不</line>
<line xml:id='KR3a0007_SBCK_007-20b.08'>如分腥分腥不如分地割以分民而益</line>
<line xml:id='KR3a0007_SBCK_007-20b.09'>其爵禄是以上得地而民知富上失地</line>
</surface>
<surface xml:id='KR3a0007_SBCK_007-21a-z'>
<pb ed='SBCK' n='007-21a' xml:id='KR3a0007_SBCK_007-21a'/><line xml:id='KR3a0007_SBCK_007-21a.01'>而民知貧古之所謂致師而戰者其此</line>
<line xml:id='KR3a0007_SBCK_007-21a.02'>之謂也</line>
<line xml:id='KR3a0007_SBCK_007-21a.03'>晉侯問於士文伯曰三月朔日有食之</line>
<line xml:id='KR3a0007_SBCK_007-21a.04'>寡人學惛焉詩所謂彼日而蝕于何不</line>
<line xml:id='KR3a0007_SBCK_007-21a.05'>臧者何也對曰不善政之謂也國無政</line>
<line xml:id='KR3a0007_SBCK_007-21a.06'>不用善則自取讁於日月之災故不可</line>
<line xml:id='KR3a0007_SBCK_007-21a.07'>不慎也政有三而已一曰因民二曰擇</line>
<line xml:id='KR3a0007_SBCK_007-21a.08'>人三曰從時</line>
<line xml:id='KR3a0007_SBCK_007-21a.09'>延陵季子游於晉入其境曰嘻暴哉國</line>
</surface>
<surface xml:id='KR3a0007_SBCK_007-21b-z'>
<pb ed='SBCK' n='007-21b' xml:id='KR3a0007_SBCK_007-21b'/><line xml:id='KR3a0007_SBCK_007-21b.01'>乎入其都曰嘻力屈哉國乎立其朝曰</line>
<line xml:id='KR3a0007_SBCK_007-21b.02'>嘻亂哉國乎從者曰夫子之入晉境未</line>
<line xml:id='KR3a0007_SBCK_007-21b.03'>乆也何其名之不疑也延陵季子曰然</line>
<line xml:id='KR3a0007_SBCK_007-21b.04'>吾入其境田畞荒穢而不休雜增崇髙</line>
<line xml:id='KR3a0007_SBCK_007-21b.05'>吾是以知其國之暴也吾入其都新室</line>
<line xml:id='KR3a0007_SBCK_007-21b.06'>惡而故室美新牆卑而故牆髙吾是以</line>
<line xml:id='KR3a0007_SBCK_007-21b.07'>知其民力之屈也吾立其朝君能視而</line>
<line xml:id='KR3a0007_SBCK_007-21b.08'>不下問其臣善伐而不上諫吾是以知</line>
<line xml:id='KR3a0007_SBCK_007-21b.09'>其國之亂也</line>
</surface>
<surface xml:id='KR3a0007_SBCK_007-22a-z'>
<pb ed='SBCK' n='007-22a' xml:id='KR3a0007_SBCK_007-22a'/><line xml:id='KR3a0007_SBCK_007-22a.01'>齊之所以不如魯者太公之賢不如伯</line>
<line xml:id='KR3a0007_SBCK_007-22a.02'>禽伯禽與太公俱受封而各之國三年</line>
<line xml:id='KR3a0007_SBCK_007-22a.03'>太公来朝周公問曰何治之疾也對曰</line>
<line xml:id='KR3a0007_SBCK_007-22a.04'>尊賢先疏後親先義後仁也此覇者之</line>
<line xml:id='KR3a0007_SBCK_007-22a.05'>迹也周公曰太公之澤及五世五年伯</line>
<line xml:id='KR3a0007_SBCK_007-22a.06'>禽来朝周公問曰何治之難對曰親親</line>
<line xml:id='KR3a0007_SBCK_007-22a.07'>者先内後外先仁後義也此王者之迹</line>
<line xml:id='KR3a0007_SBCK_007-22a.08'>也周公曰魯之澤及十世故魯有王迹</line>
<line xml:id='KR3a0007_SBCK_007-22a.09'>者仁厚也齊有覇迹者武政也齊之所</line>
</surface>
<surface xml:id='KR3a0007_SBCK_007-22b-z'>
<pb ed='SBCK' n='007-22b' xml:id='KR3a0007_SBCK_007-22b'/><line xml:id='KR3a0007_SBCK_007-22b.01'>以不如魯也太公之賢不如伯禽也</line>
<line xml:id='KR3a0007_SBCK_007-22b.02'>景公好婦人而丈夫飾者國人盡服之</line>
<line xml:id='KR3a0007_SBCK_007-22b.03'>公使吏禁之曰女子而男子飾者裂其</line>
<line xml:id='KR3a0007_SBCK_007-22b.04'>衣斷其帶裂衣斷帶相望而不止晏子</line>
<line xml:id='KR3a0007_SBCK_007-22b.05'>見公曰寡人使吏禁女子而男子飾者</line>
<line xml:id='KR3a0007_SBCK_007-22b.06'>裂其衣斷其帶相望而不止者何也對</line>
<line xml:id='KR3a0007_SBCK_007-22b.07'>曰君使服之於内而禁之於外猶懸牛</line>
<line xml:id='KR3a0007_SBCK_007-22b.08'>首於門而求買馬肉也公胡不使内勿</line>
<line xml:id='KR3a0007_SBCK_007-22b.09'>服則外莫敢為也公曰善使内勿服不</line>
</surface>
<surface xml:id='KR3a0007_SBCK_007-23a-z'>
<pb ed='SBCK' n='007-23a' xml:id='KR3a0007_SBCK_007-23a'/><line xml:id='KR3a0007_SBCK_007-23a.01'>旋月而國莫之服也</line>
<line xml:id='KR3a0007_SBCK_007-23a.02'>齊人甚好轂擊相犯以為樂禁之不止</line>
<line xml:id='KR3a0007_SBCK_007-23a.03'>晏子患之乃為新車良馬出與人相犯</line>
<line xml:id='KR3a0007_SBCK_007-23a.04'>也曰轂擊者不祥臣其祭祀不順居處</line>
<line xml:id='KR3a0007_SBCK_007-23a.05'>不敬乎下車棄而去之然後國人乃不</line>
<line xml:id='KR3a0007_SBCK_007-23a.06'>為故曰禁之以制而身不先行也民不</line>
<line xml:id='KR3a0007_SBCK_007-23a.07'>肯止故化其心莫若教也</line>
<line xml:id='KR3a0007_SBCK_007-23a.08'>魯國之法魯人有贖臣妾於諸侯者取</line>
<line xml:id='KR3a0007_SBCK_007-23a.09'>金於府子貢贖人於諸侯而還其金孔</line>
</surface>
<surface xml:id='KR3a0007_SBCK_007-23b-z'>
<pb ed='SBCK' n='007-23b' xml:id='KR3a0007_SBCK_007-23b'/><line xml:id='KR3a0007_SBCK_007-23b.01'>子聞之曰賜失之矣聖人之舉事也可</line>
<line xml:id='KR3a0007_SBCK_007-23b.02'>以移風易俗而教導可施於百姓非獨</line>
<line xml:id='KR3a0007_SBCK_007-23b.03'>適其身之行也今魯國富者寡而貧者</line>
<line xml:id='KR3a0007_SBCK_007-23b.04'>衆贖而受金則為不亷不受則後莫復</line>
<line xml:id='KR3a0007_SBCK_007-23b.05'>贖自今以来魯人不復贖矣孔子可謂</line>
<line xml:id='KR3a0007_SBCK_007-23b.06'>通於化矣故老子曰見小曰明</line>
<line xml:id='KR3a0007_SBCK_007-23b.07'>孔子見季康子康子未説孔子又見之</line>
<line xml:id='KR3a0007_SBCK_007-23b.08'>宰予曰吾聞之夫子曰王公不聘不動</line>
<line xml:id='KR3a0007_SBCK_007-23b.09'>今吾子之見司㓂也少數矣孔子曰魯</line>
</surface>
<surface xml:id='KR3a0007_SBCK_007-24a-z'>
<pb ed='SBCK' n='007-24a' xml:id='KR3a0007_SBCK_007-24a'/><line xml:id='KR3a0007_SBCK_007-24a.01'>國以衆相凌以兵相暴之日乆矣而有</line>
<line xml:id='KR3a0007_SBCK_007-24a.02'>司不治聘我者孰大乎於是魯人聞之</line>
<line xml:id='KR3a0007_SBCK_007-24a.03'>曰聖人將治可以不先自為刑罰乎自</line>
<line xml:id='KR3a0007_SBCK_007-24a.04'>是之後國無爭者孔子謂弟子曰違山</line>
<line xml:id='KR3a0007_SBCK_007-24a.05'>十里蟪蛄之聲猶尚存耳政事無如膺</line>
<line xml:id='KR3a0007_SBCK_007-24a.06'>之矣古之魯俗塗里之閭羅門之羅収</line>
<line xml:id='KR3a0007_SBCK_007-24a.07'>門之漁獨得於禮是以孔子善之夫塗</line>
<line xml:id='KR3a0007_SBCK_007-24a.08'>里之閭富家為貧者出羅門之羅有親</line>
<line xml:id='KR3a0007_SBCK_007-24a.09'>者取多無親者取少収門之漁有親者</line>
</surface>
<surface xml:id='KR3a0007_SBCK_007-24b-z'>
<pb ed='SBCK' n='007-24b' xml:id='KR3a0007_SBCK_007-24b'/><line xml:id='KR3a0007_SBCK_007-24b.01'>取巨無親者取小</line>
<line xml:id='KR3a0007_SBCK_007-24b.02'>春秋曰四民均則王道興而百姓寧所</line>
<line xml:id='KR3a0007_SBCK_007-24b.03'>謂四民者士農工商也㛰姻之道廢則</line>
<line xml:id='KR3a0007_SBCK_007-24b.04'>男女之道悖而淫佚之路興矣</line>
</surface>
<surface xml:id='KR3a0007_SBCK_007-25a-z'>
<pb ed='SBCK' n='007-25a' xml:id='KR3a0007_SBCK_007-25a'/></surface>
</surfaceGrp>
